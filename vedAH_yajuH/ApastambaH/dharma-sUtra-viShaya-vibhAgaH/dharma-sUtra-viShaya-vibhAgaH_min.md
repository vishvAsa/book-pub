+++
title = "आपस्तम्ब-धर्म-सूत्राणि - विषय-विभागः"
author = "ApastambaH"
+++


# +क्रियाः

## अध्ययनम्

### औचित्य-विवेकः

#### क्वानध्यायः
**1/04/12/09**—
विद्यां प्रत्यनध्यायः श्रूयते न कर्मयोगे मन्त्राणाम् ९

**1/03/11/38**—
यथोक्तमन्यदतः परिषत्सु ३८

**2/05/12/19**—
दोषफलसंशये न तत्कर्तव्यम् १९

**2/05/12/20**—
एवमध्यायानध्याये २०

  

#### काल-निमित्तकम् अनध्ययनम्
**1/03/09/01**—
श्रावण्यां पौर्णमास्यामध्यायमुपाकृत्य मासं {अनूक्तम् अननूक्तञ्च} प्रदोषे नाधीयीत १

**1/03/09/02**—
तैष्यां पौर्णमास्यां रोहिण्यां वा विरमेत् २

**1/03/09/03**—
अर्धपञ्चमांश्चतुरो मासानित्येके ३

**1/03/11/35**—
अननूक्तं चापर्तौ छन्दसो नाधीयीत ३५

**1/03/11/36**—
{अननूक्तं} प्रदोषे च ३६

**1/03/11/37**—
सार्वकालिकमाम्नातम् +++(=अधीतम्)+++ {अध्येतव्यम्} ३७

**1/03/11/01**—
{अनध्ययनम्} काण्डोपाकरणे चामातृकस्य १

**1/03/11/02**—
काण्डसमापने चापितृकस्य २

**1/03/09/28**—
अहोरात्राव् अमावास्यासु +++(पूर्वेद्युश् चतुर्दशीषु चेति हरदत्तः। मनुना पूर्णिमायाम् अपि निषिद्धम्।)+++ २८

**1/03/10/01**—
चातुर्मासीषु च १

**1/03/11/15**—
सन्ध्योः १५

**1/03/11/20**—
अविहितमनुवाकाध्ययनमाषाढवासन्तिकयोः +++(=वसन्तोत्सवः)+++ २०

**1/11/32/12**—
अनध्यायो निशायाम् +++(=रात्रेर् मध्यभागः)+++ - अन्यत्र धर्मोपदेशाच् छिष्येभ्यः १२   

  

#### घटनानिमित्तम् अनध्ययनम्
**1/03/09/18**—
तदहरागतेषु च ग्रामं बाह्येषु १८

**1/03/09/19**—
अपि सत्सु १९

**1/03/10/02**—
वैरमणे+++(=उत्सर्जने)+++ +++(मृतेषु)+++ गुरुष्व् अष्टाक्य औपाकरण इति त्र्यहाः २

**1/03/11/06**—
यत्काण्डमुपाकुर्वीत यस्य चानुवाक्यं कुर्वीत न तत्तदहरधीयीत ६

**1/03/11/07**—
उपाकरणसमापनयोश्च पारायणस्य तां विद्याम् ७

**1/03/11/11**—
विप्रोष्य च समध्ययनं तदहः ११

**1/03/11/12**—
स्वैरिकर्मसु च १२

**1/03/11/13**—
यथा पाद प्रक्षालनोत्सादनानुलेपनाणीति १३

**1/03/11/14**—
तावन्तं कालं नाधीयीताध्यापयेद्वा १४

  

##### मृताशौचे
**1/03/10/03**—
तथा संबन्धेषु ज्ञातिषु +++(मृतेषु त्र्यहम् अनध्याय इति ब्रह्मचारिनियमः। इतरेषाम् आशौचवतां तु यावद् आशौचमनध्यायः)+++३

**1/03/10/04**—
मातरि पितर्य् आचार्य इति द्वादशाहाः ४

**1/03/10/10**—
आचार्ये त्रीन् अहोरात्रान् इत्य् एके १०

**1/03/10/11**—
श्रोत्रिय-संस्थायाम् अपरिसंवत्सरायाम् एकाम् +++(रात्रिम्)+++ ११

**1/03/10/12**—
सब्रह्मचारिणीत्य् एके १२ …

  

##### अन्ननिमित्तम्
**1/03/10/26**—
प्रदोषे च भुक्त्वा २६

**1/03/10/27**—
प्रोदकयोश्च +++(= भुक्त्वार्द्रयोः)+++ पाण्योः २७

**1/03/10/28**—
प्रेतसंकॢप्तं चान्नं भुक्त्वा सप्रदोषमहरनध्यायः २८

**1/03/10/29**—
आ च विपाकात् २९

**1/03/10/30**—
अश्राद्धेन तु पर्यवदध्यात् ३०

**1/03/11/03**—
मनुष्यप्रकृतीनां च देवानां यज्ञे भुक्त्वेत्येके ३

**1/03/11/04**—
पर्युषितैस्तण्डुलैराममांसेन च नानध्यायाः ४

**1/03/11/05**—
तथौषधिवनस्पतिमूलफलैः ५

**1/03/10/25**—
शुक्तं +++(=पक्वं कालपाकेनाम्लं जात)+++ चात्मसंयुक्तम् +++(=उदरस्थम्)+++ २५

  

##### उपप्लवे
**1/03/09/25**—
गवां चावरोधे २५

**1/03/09/26**—
वध्यानां च यावता हन्यन्ते २६

**1/03/10/21**—
सर्वेषु च शब्दकर्मसु +++(=आक्रोश-परिवादादिषु)+++ यत्र +++(+अध्ययन-शब्देन)+++ संसृज्येरन् २१

**1/03/10/19**—
+++(बहु-)+++श्व-गर्दभ-नादाः सलावृक्य्-एकसृक+++(=शृगाल)++++उलूक-शब्दाः  
सर्वे वादित्र-शब्दा  
रोदन-गीत-सामशब्दाश् च १९

**1/03/10/20**—
शाखान्तरे +++(श्रूयमाणे)+++ च साम्नाम् अनध्यायः २०

  

##### उपप्लवे नैसर्गिके
**1/03/09/20**—
संधावनुस्तनिते रात्रिम् २०

**1/03/09/21**—
स्वप्नपर्यान्तं विद्युति २१

**1/03/09/22**—
उपव्युषं  
यावता वा कृष्णां रोहिणीम् इति,  
शम्या-प्रासाद् विजानीयाद्  
- एतस्मिन् काले विद्योत-माने सप्रदोषम् अहरनध्यायः २२

**1/03/09/23**—
दह्रे+++(=अपररात्रे तृतीयो भागः)+++ ऽपररात्रे+++(=रात्रेस् तृतीयो भागः)+++ स्तनयित्नुना २३

**1/03/09/24**—
ऊर्ध्वमर्धरात्रादित्येके २४

**1/03/11/08**—
वायुर्घोषवान्भूमौ वा तृण संवाहो वर्षति वा यत्र धाराः प्रवहेत् ८

**1/03/11/25**—
विद्युति चाभ्यग्रायां स्तनयित्नाव् अप्रायत्ये प्रेतान्ने नीहारे च मानसं परिचक्षते २५

**1/03/11/27**—
विद्युत्स्तनयित्नुर्वृष्टिश्चापर्तौ यत्र संनिपतेयुस्तस्त्र्यहमनध्यायः २७

**1/03/11/28**—
यावद्भूमिर्व्युदकेत्येके २८

**1/03/11/29**—
एकेन द्वाभ्यां वैतेषामाकालम् २९

**1/03/11/30**—
सूर्याचन्द्रमसोर्ग्रहणे भूमिचलेऽपस्वान उल्कायामग्न्युत्पाते च सर्वासां विद्यानां सार्वकालिकमाकालम् ३०

**1/03/11/31**—
अभ्रं चापर्तौ सूर्याचन्द्र मसोः परिवेष इन्द्र धनुः प्रतिसूर्यमत्स्यश्च वाते पूतीगन्धे नीहारे च सर्वेष्वेतेषु तावन्तं कालम् ३१

**1/03/11/32**—
मुहूर्तं विरते वाते ३२

**1/03/11/33**—
सलावृक्यामेकसृक इति स्वप्नपर्यान्तम् ३३

**1/03/11/34**—
नक्तं चारण्येऽनग्नावहिरण्ये वा ३४

**1/04/12/03**—
अथापि वाजसनेयिब्राह्मणम् । ब्रह्मयज्ञो ह वा एष यत्स्वाध्यायस्तस्यैते वषट्कारा यत्स्तनयति यद्विद्योतते यदवस्फूर्जति यद्वातो वायति । तस्मात्स्तनयति विद्योतमानेऽवस्फूर्जति वाते वा वायत्यधीयीतैव वषट्काराणामच्छम्बट्कारायेति ३

**1/04/12/04**—
तस्य शाखान्तरे वाक्यसमाप्तिः ४

**1/04/12/05**—
अथ यदि वातो वा वायात् स्तनयेद् वा विद्योतेत वावस्फूर्जेद् वैकां वर्चमेकं वा यजुरेकं वा सामाभिव्याहरेद्भूर्भुवः सुवः सत्यं तपः श्रद्धायां जुहोमीति वैतत् । तेनो हैवास्यैतदहः स्वाध्याय उपात्तो भवति ५

**1/04/12/06**—
एवं सत्यार्यसमयेनाविप्रतिषिद्धम् ६

**1/04/12/07**—
अध्यायानध्यायं ह्युपदिशन्ति । तदनर्थकं स्याद्वाजसनेयिब्राह्मणं चेदवेक्षेत ७

**1/04/12/08**—
आर्यसमयो ह्यगृह्यमानकारणः ८

  

##### सपरिहार-व्यवधानानि
**1/03/10/22**—
छर्दयित्वा +++(=वमित्वा)+++ स्वप्नान्तम् +++(नाधीयीत)+++। २२

**1/03/10/23**—
सर्पिर्वा प्राश्य +++(अधीयीत)+++। २३

**1/03/09/13**—
ब्रह्माध्येष्यमाणो मलवद्वाससेच्छन्संभाषितुं ब्राह्मणेन संभाष्य तया संभाषेत संभाष्य तु ब्राह्मणेनैव संभाष्याधीयीत । एवं तस्याः प्रजानिःश्रेयसम् १३

**1/03/10/13**—
श्रोत्रियाभ्यागमे ऽधिजिगांसमानो ऽधीयानो वा ऽनुज्ञाप्याधीयीत १३

**1/03/10/14**—
अध्यापयेद् वा १४

**1/03/10/15**—
गुरुसंनिधौ चाधीहि भो इत्य् +++(आत्मगतम्)+++ उक्त्वाधीयीत १५

**1/03/10/16**—
अध्यापयेद् वा १६

**1/03/10/17**—
उभयत उपसंग्रहणम् अधिजिगांसमानस्याधीत्य च १७+++(5)+++

**1/03/10/18**—
अधीयानेषु वा यत्रान्यो व्यवेयाद् +++(=मध्ये गच्छेत्)+++, एतम् एव शब्दम् +++(=अधीहि भोः)+++ उत्सृज्याधीयीत १८

  

#### स्थानम्
**1/03/09/04**—
निगमेष्वध्ययनं वर्जयेत् ४

**1/03/09/05**—
आनडुहेन वा शकृत्पिण्डेनोपलिप्तेऽधीयीत ५

**1/03/09/06**—
श्मशाने सर्वतः शम्याप्रासात् ६

**1/03/09/07**—
ग्रामेणाध्यवसिते क्षेत्रेण वा नानध्यायः ७

**1/03/09/08**—
ज्ञायमाने तु तस्मिन्न् एव देशे नाधीयीत ८

**1/03/09/09**—
श्मशानवच्छूद्र पतितौ ९

**1/03/09/10**—
समानागार इत्येके १०

**1/03/09/11**—
शूद्रा यां तु प्रेक्षणप्रतिप्रेक्षणयोरेवानध्यायः ११

**1/03/09/12**—
तथान्यस्यां स्त्रियां वर्णव्यतिक्रान्तायां मैथुने १२

**1/03/09/14**—
अन्तःशवम् १४

**1/03/09/15**—
अन्तश्चाण्डालम् १५

**1/03/09/16**—
अभिनिर्हृतानां तु सीम्न्यनध्यायः १६

**1/03/09/17**—
संदर्शने चारण्ये १७

**1/03/09/27**—
पृष्ठारूढः पशूनां नाधीयीत २७

**1/03/10/24**—
पूतीगन्धः २४

**1/03/11/08**—
वायुर्घोषवान्भूमौ वा तृण संवाहो वर्षति वा यत्र धाराः प्रवहेत् ८

**1/03/11/09**—
ग्रामारण्ययोश्च सन्धौ ९

**1/03/11/10**—
महापथे च १०

**1/03/11/16**—
तथा वृक्षमारूढः १६

**1/03/11/17**—
अप्सु चावगाढः १७

**1/03/11/18**—
नक्तं चापावृते १८

**1/03/11/19**—
दिवा चापिहिते १९

  

### क्रमः
**1/03/10/17**—
उभयत उपसंग्रहणम् अधिजिगांसमानस्याधीत्य च १७+++(5)+++

   

+++(अन्यत्रोक्तः - उपनयनम्, स्वाध्यायः, अध्यापकः, अभिवादनम्, समावर्तनम्।)+++
## +अर्हणम्

### आतिथ्यम्

#### अतिथिः
**2/03/06/03**—
अग्निरिव ज्वलन्न् अतिथिरभ्यागच्छति ३

**2/03/06/04**—
धर्मेण वेदानामेकैकां शाखामधीत्य श्रोत्रियो भवति ४

**2/03/06/05**—
स्वधर्मयुक्तं कुटुम्बिनमभ्यागच्छति धर्मपुरस्कारो नान्यप्रयोजनः सोऽतिथिर्भवति ५

**2/03/06/06**—
तस्य पूजायां शान्तिः स्वर्गश्च ६

**2/03/07/01**—
स एष प्राजापत्यः कुटुम्बिनो यज्ञो नित्यप्रततः १

**2/03/07/02**—
योऽतिथीनामग्निः स आहवनीयो यः कुटुम्बे स गार्हपत्यो यस्मिन्पच्यते सोऽन्वाहार्यपचनः २

**2/03/07/03**—
ऊर्जं पुष्टिं प्रजां पशूनिष्टापूर्तमिति गृहाणामश्नाति यः पूर्वोऽतिथेरश्नाति ३

**2/03/07/04**—
पयोपसेचनमन्नमग्निष्टोमसंमितं सर्पिषोक्थ्यसंमितं मधुनातिरात्रसंमितं मांसेन द्वादशाहसंमितमुदकेन प्रजावृद्धिरायुषश्च ४

**2/03/07/05**—
प्रिया अप्रियाश्चातिथयः स्वर्गं लोकं गमयन्तीति विज्ञायते ५

**2/03/07/06**—
स यत्प्रातर्मध्यंदिने सायमिति ददाति सवनान्येव तानि भवन्ति ६

**2/03/07/07**—
यदनुतिष्ठत्युदवस्यत्येव तत् ७

**2/03/07/08**—
यत्सान्त्वयतति सा दक्षिणा प्रशंसा ८

**2/03/07/09**—
यत्संसाधयति ते विष्णुक्रमाः ९

**2/03/07/10**—
यदुपावर्तते सोऽवभृथः १०

**2/03/07/11**—
इति हि ब्राह्मणम् ११

  

#### विधिः
**2/04/08/01**—
येन कृतावसथः +++(=दत्ताश्रयः)+++ स्यादतिथिर्न तं प्रत्युत्तिष्ठेत्प्रत्यवरोहेद्वा पुरस्ताच्चेदभिवादितः १

**2/04/08/02**—
शेषभोज्यतिथीनां स्यात् २

**2/04/08/03**—
न रसान्गृहे भुञ्जीतानवशेषमतिथिभ्यः ३

**2/04/08/04**—
नात्मार्थमभिरूपमन्नं पाचयेत् ४

**2/02/04/11**—
अतिथीनेवाग्रे भोजयेत् ११

**2/02/04/12**—
बालान् वृद्धान् रोग-संबन्धान् स्त्रीश् चान्तर्वत्नीः १२

**2/02/04/13**—
काले स्वामिनावन्नार्थिनं न प्रत्याचक्षीयाताम् १३

**2/02/04/14**—
अभावे भूमिरुदकं तृणानि कल्याणी वाग् इति । एतानि वै सतोऽगारे न क्षीयन्ते कदाचनेति १४

**2/02/04/15**—
एवंवृत्तावनन्तलोकौ भवतः १५

**2/03/06/07**—
तमभिमुखोऽभ्यागम्य यथावयः समेत्य तस्यासनमाहारयेत् ७

**2/03/06/08**—
शक्तिविषये नाबहुपादमासनं भवतीत्येके ८

**2/03/06/09**—
तस्य पादौ प्रक्षालयेत् । शूद्र मिथुनावित्येके ९

**2/03/06/10**—
अन्यतरोऽभिषेचने स्यात् १०

**2/03/06/11**—
तस्योदकमाहारयेन्मृन्मयेनेत्येके ११

**2/03/06/12**—
नोदकमाचारयेद् असमावृत्तः १२

**2/03/06/13**—
अध्ययनसांवृत्तिश्चात्राधिका १३

**2/03/06/14**—
सान्त्वयित्वा तर्पयेद्रसैर्भक्ष्यैरद्भिरवरार्ध्येनेति १४

**2/03/06/15**—
आवसथं दद्यादुपरिशय्यामुपस्तरणमुपधानं सावस्तरणमभ्यञ्जनं चेति १५

**2/03/06/16**—
अन्नसंस्कर्तारमाहूय व्रीहीन्यवान्वा तदर्थान्निर्वपेत् १६

**2/03/06/17**—
उद्धृतान्यन्नान्यवेक्षेतेदं भूया १७

**2/03/06/18**—
इदा३मिति भूय उद्धरेत्येव ब्रूयात् १८

**2/03/07/12**—
राजानं चेदतिथिरभ्यागच्छेच्छ्रेयसीमस्मै पूजामात्मनः कारयेत् १२

**2/03/07/13**—
आहिताग्निं चेदतिथिरभ्यागच्छेत्स्वयमेनमभ्युदेत्य ब्रूयात् । व्रात्य क्वावात्सीरिति । व्रात्य उदकमिति । व्रात्य तर्पयंस्त्विति १३

**2/03/07/14**—
पुराग्निहोत्रस्य होमादुपांशु जपेत् । व्रात्य यथा ते मनस्तथास्त्विति । व्रात्य यथा ते वशस्तथास्त्विति । व्रात्य यथा ते प्रियं तथास्त्विति । व्रात्य यथा ते निकामस्तथास्त्विति १४

**2/03/07/15**—
यस्योद्धृतेष्वहुतेष्वग्निष्वतिथिरभ्यागच्छेत्स्वयमेनमभ्युदेत्य ब्रूयात्व्रात्य अतिसृज होष्यामि । इत्यतिसृष्टेन होतव्यम् । अनतिसृष्टश्चेज्जुहुयाद्दोषं ब्राह्मणमाह १५

  

#### विधौ पात्रभेदात् सत्कारभेदः
**2/02/04/16**—
ब्राह्मणायानधीयानायासनमुदकमन्नमिति देयम् । न प्रत्युत्तिष्ठेत् १६

**2/02/04/17**—
अभिवादनायैवोत्तिष्ठेदभिवाद्यश्चेत् १७

**2/02/04/18**—
राजन्यवैश्यौ च १८

**2/02/04/19**—
शूद्रमभ्यागतं कर्मणि नियुञ्ज्यात् । अथास्मै दद्यात् १९

**2/02/04/20**—
दासा वा राजकुलादाहृत्यातिथिवच् छूद्रम् पूजयेयुः २०

  

+++(बोधायनो वैश्वदेवप्रकरणे - "सर्वेभ्योभ्यागतेभ्य आश्वचण्डालेभ्यस्स्वागतं कार्यम्" इति। )+++

**2/03/07/16**—
एकरात्रं चेदतिथीन्वासयेत्पार्थिवांल् लोकानभिजयति द्वितीययान्तरिक्ष्यांस्तृतीयया दिव्यांश्चतुर्थ्या परावतो लोकानपरिमिताभिरपरिमितांल् लोकानभिजयतीति विज्ञायते १६

**2/03/07/17**—
असमुदेतश्चेदतिथिर्ब्रुवाण आगच्छेदासनमुदकमन्नं श्रोत्रियाय ददामीत्येव दद्यात् । एवमस्य समृद्धं भवति १७

**2/04/08/05**—
गोमधुपर्कार्हो वेदाध्यायः ५

**2/04/08/06**—
आचार्य, ऋत्विक्, स्नातको, राजा वा धर्मयुक्तः +++(मधुपर्कार्हाः)+++६

**2/04/08/07**—
आचार्यायर्त्विजे श्वशुराय राज्ञ इति परिसंवत्सरादुपतिष्ठद्भ्यो गौर्मधुपर्कश्च ७

  

#### मधुपर्कः
**2/04/08/08**—
दधि मधुसंसृष्टं मधुपर्कः पयो वा मधुसंसृष्टम् ८

**2/04/08/09**—
अभाव उदकम् ९

  

#### लोपे प्रायश्चित्तम्
**2/04/08/14**—
अतिथिं निराकृत्य यत्र गते भोजने स्मरेत्ततो विरम्योपोष्य १४

**2/04/09/01**—
श्वोभूते यथामनसं तर्पयित्वा संसाधयेत् १

  

#### अनुव्रजनम्
**2/04/09/02**—
यानवन्तमा यानात् २

**2/04/09/03**—
यावन्नानुजानीयादितरः ३

**2/04/09/04**—
अप्रतीभायां +++(बुद्धौ न जातायाम्)+++ सीम्नो निवर्तेत ४

  

#### अतिथिभावः
**1/02/08/23**—
मातरं पितरम् आचर्यम् अग्नींश् च गृहाणि च रिक्त-पाणिर् नोपगछ्हेद्, राजानं चेन् न श्रुतम् इति २३

**2/03/06/19**—
द्विषन्द्विषतो वा नान्नमश्नीयाद्दोषेण वा मीमांसमानस्य मीमांसितस्य वा १९

**2/03/06/20**—
पाप्मानं हि स तस्य भक्षयतीति विज्ञायते २०

### अभिवादनम्

**1/02/05/12**—
सदा महान्तम् अपररात्रम् उत्थाय  
गुरोस् तिष्ठन्  
प्रातर् अभिवादम् अभिवादयीत - "असाव् अहं भो" इति १२

**1/02/05/13**—
समान-ग्रामे च वसताम् अन्येषाम् अपि वृद्धतराणां प्राक् प्रातर्-आशात् १३

**1/02/05/14**—
प्रोष्य च समागमे १४

**1/02/05/15**—
स्वर्गम् आयुश् चेप्सन् १५

**1/02/05/16**—
दक्षिणम् बाहुं श्रोत्र-समं प्रसार्य ब्राह्मणोऽभिवादयीत उरःसमं  
राजन्यो मध्यसमं  
वैश्यो नीचैः  
शूद्रः प्राञ्जलि १६

**1/02/05/17**—
प्लावनं च नाम्नो +++(ऽन्तिमस्वरस्य)+++ ऽभिवादन+++(सम्बद्ध)+++-प्रत्यभिवादने च पूर्वेषां वर्णानाम् १७

**1/02/05/18**—
उदिते त्वादित्य आचार्येण समेत्योपसङ्ग्रहणम् १८

**1/02/05/19**—
सदैवाभिवादनम् १९

**1/02/05/20**—
उपसंग्राह्य आचार्य इत्येके २०

**1/02/05/21**—
दक्षिणेन पाणिना दक्षिणं पादम्  
अधस्ताद् अभ्यधिमृश्य सकुष्ठिकम् उपसंगृह्णीयात् २१

**1/02/05/22**—
उभाभ्याम् एवोभाव् अभिपीडयत  
उपसंग्राह्याव् इत्य् एके २२

**1/04/14/18**—
अप्रयतेन नाभिवाद्यम् १८

**1/04/14/19**—
तथाप्रयताय १९

**1/04/14/20**—
अप्रयतश्च न प्रत्यभिवदेत् २०

**1/04/14/22**—
न सोपानह्वेष्टितशिरा अवहितपाणिर्वाभिवादयीत २२

**1/04/14/23**—
सर्वनाम्ना स्त्रियो राजन्यवैश्यौ च न नाम्ना २३

**1/04/14/24**—
मातरमाचार्यदारं चेत्येके २४

**1/04/14/26**—
कुशलमवरवयसं वयस्यं वा पृच्छेत् २६

**1/04/14/27**—
अनामयं क्षत्रियम् २७

**1/04/14/28**—
अनष्टं वैश्यम् २८

**1/04/14/29**—
आरोग्यं शूद्र म् २९

**1/04/14/30**—
नासंभाष्य श्रोत्रियं व्यतिव्रजेत् ३०

**1/04/14/31**—
अरण्ये च स्त्रियम् ३१

**1/04/14/11**—
ऋत्विक्श्वशुरपितृव्यमातुलानवरवयसः प्रत्युत्थायाभिवदेत् ११

**1/04/14/12**—
तूष्णीं वोपसंगृह्णीयात् १२

**1/04/14/13**—
दशवर्षं पौरसख्यं पञ्चवर्षं तु चारणम् । त्रिवर्षपूर्वः श्रोत्रियः अभिवादनमर्हति १३

**1/04/14/14**—
ज्ञायमाने वयोविशेषे वृद्धतरायाभिवाद्यम् १४

**1/04/14/15**—
विषमगतायागुरवे नाभिवाद्यम् १५

**1/04/14/16**—
अन्वारुह्य वाभिवादयीत १६

**1/04/14/17**—
सर्वत्र तु प्रत्युत्थायाभिवादनम् १७

**1/04/14/21**—
पतिवयसः स्त्रियः २१

**1/04/14/25**—
दशवर्षश्च ब्राह्मणः शतवर्षश्च क्षत्रियः । पितापुत्रौ स्म तौ विद्धि तयोस्तु ब्राह्मणः पिता २५

**1/04/13/13**—
समादिष्टमध्यापयन्तं यावदध्ययनमुपसंगृह्णीयात् १३

**1/04/13/14**—
नित्यमर्हन्तमित्येके १४

**1/04/13/15**—
न गतिर् +++(=शुश्रूषा)+++ विद्यते १५

### अग्नौ चर्या

#### हविर्-विवेकः
**2/06/15/14**—
न क्षारलवणहोमो विद्यते १४

**2/06/15/15**—
तथावरान्न संसृष्टस्य च १५

**2/06/15/16**—
अहविष्यस्य होम उदीचीनमुष्णं भस्मापोह्य तस्मिञ्जुह्यात्तद्धुतमहुतं चाग्नौ भवति १६

  

#### समिधि पोषणे
**1/05/15/12**—
नाप्रोक्षितमिन्धनमग्नावादध्यात् १२

**1/05/15/20**—
न चैनमुपधमेत् २०

  

#### अग्नेर् हरणम्
**2/05/12/09**—
अग्निमपश्च न युगपद्धारयीत ९

  

#### स्थापनम्
**1/05/15/21**—
खट्वायां च नोपदध्यात् २१

**2/05/12/10**—
नानाग्नीनां च संनिवापं वर्जयेत् १०

  

##### स्थालीपाकतन्त्र उल्लेखनम्
**2/01/01/12**—
नित्यं लोक उपदिशन्ति १२

**2/01/01/13**—
यत्र क्व चाग्निमुपसमाधास्यन्स्यात्तत्र प्राचीरुदीचीश्च तिस्रस्तिस्रो लेखा लिखित्वाद्भिरवोक्ष्याग्निमुपसमिन्ध्यात् १३

**2/01/01/14**—
+++(शिष्टम् उदकम्)+++ उत्सिच्यैतदुदकमुत्तरेण पूर्वेण वान्यदुपदध्यात् १४

  

#### पात्र-विवेकः
**1/05/15/18**—
अग्निं नाप्रयत आसीदेत् १८

**1/05/15/19**—
इषुमात्रादित्येके १९

**2/06/15/17**—
न स्त्री जुहुयात् १७

**2/06/15/18**—
नानुपेतः १८

  

#### गौरव-दर्शनम्
**2/05/12/11**—
प्रतिमुखमग्निमाह्रियमाणम् नाप्रतिष्ठितं भूमौ प्रदक्षिणीकुर्यात्  +++(प्रतिष्ठिते तु प्रदक्षिणीकुर्यात्)+++११   

**2/05/12/06**—
अग्निं ब्राह्मणं चान्तरेण नातिक्रामेत् ६

**2/05/12/07**—
ब्राह्मणांश्च ७

**2/05/12/08**—
अनुज्ञाप्य वातिक्रामेत् ८

### दानम्

#### विधिः
**2/04/09/08**—
सर्वाण्युदकपूर्वाणि दानानि ८

**2/04/09/09**—
यथाश्रुति विहारे +++(=यागशालायाम्)+++९ 

**2/08/20/18**—
योक्ता च धर्म-युक्तेषु द्रव्य-परिग्रहेषु च १८

**2/08/20/19**—
प्रतिपादयिता च तीर्थे १९

  

#### द्रव्याणि
 **2/06/13/10**—
दानं क्रयधर्मश्चापत्यस्य न विद्यते १०

   

#### पत्नी-पात्रम्
**2/06/14/16**—
जाया-पत्योर् न विभागो विद्यते १६

**2/06/14/17**—
पाणिग्रहणाद्धि सहत्वं कर्मसु १७

**2/06/14/18**—
तथा पुण्यफलेषु १८

**2/06/14/19**—
द्रव्यपरिग्रहेषु च १९

**2/06/14/20**—
न हि भर्तुर्विप्रवासे नैमित्तिके दाने स्तेयमुपदिशन्ति २०

  

#### सन्दर्भः
**2/06/15/12**—
देशतः +++(→तीर्थस्थानेषु)+++ कालतः +++(→ग्रहणादौ)+++  शौचतः +++(→कृच्छ्रादेर् अन्ते)+++ सम्यक् प्रतिग्रहीतृत इति दानानि प्रतिपादयति १२

 
…

#### प्रतिग्रह-पात्रता
**2/07/17/10**—
तुल्य-गुणेषु वयो-वृद्धः श्रेयान्,  
द्रव्य-कृशश् चेप्सन् १०

**2/08/20/18**—
योक्ता च धर्म-युक्तेषु द्रव्य-परिग्रहेषु च १८

**2/08/20/19**—
प्रतिपादयिता च तीर्थे १९

**2/08/20/20**—
+++(दानस्य नि)+++यन्ता चातीर्थे - यतो न भयं स्यात् २०

  

#### ब्राह्मण-भोजनम्

**2/06/15/11**—
शुचीन् मन्त्रवतः सर्व-कृत्येषु भोजयेत् ११

  

#### अन्यत्रोक्तम्
भिक्षा-विचारः, प्रतिग्रह-निषेधः, महायज्ञो, वैश्वदेवम्, भोजनविधिः …।
### गौरव-दर्शनम्

[अभिवादन-विषयः, शुश्रूषा, भोजननियमाश् चाऽन्यत्रोक्तः]

**1/04/13/02**—
पूजा वर्णज्यायसां कार्या २

**1/04/13/03**—
वृद्धतराणां च ३

**1/04/14/06**—
मातरि पितर्याचार्यवच्छुश्रूषा ६

**1/04/14/07**—
समावृत्तेन सर्वे गुरव उपसंग्राह्याः ७

**1/04/14/08**—
प्रोष्य च समागमे ८

**1/04/14/09**—
भ्रातृषु भगिनीषु च यथापूर्वमुपसंग्रहणम् ९

**1/04/14/10**—
नित्या च पूजा यथोपदेशम् १०

  

#### पथि अवकाश-दानम्
**2/05/11/05**—
राज्ञः पन्था ब्राह्मणेनासमेत्य ५

**2/05/11/06**—
समेत्य तु ब्राह्मणस्यैव पन्थाः ६

**2/05/11/07**—
यानस्य भाराभिनिहितस्यातुरस्य स्त्रिया इति सर्वैर्दातव्यः ७

**2/05/11/08**—
वर्णज्यायसां चेतरेर्वर्णैः ८

**2/05/11/09**—
अशिष्टपतितमत्तोन्मत्तानामात्मस्वस्त्ययनार्थेन सर्वैरेव दातव्यः ९

  

#### अतिक्रमणम्
**2/05/12/06**—
अग्निं ब्राह्मणं चान्तरेण नातिक्रामेत् ६

**2/05/12/07**—
ब्राह्मणांश्च ७

**2/05/12/08**—
अनुज्ञाप्य वातिक्रामेत् ८

  

समुदिते गुरुवदाचरणम्, तच्चान्यत्रोक्तम्। परियष्टादाव् अन्यत्र।

#### भाषणे
**1/02/06/05**—
न चास्य सकाशे संविष्टो भाषेत् ५

**1/02/06/06**—
अभिभाषितस्त्वासीनः प्रतिब्रूयात् ६

**1/02/06/07**—
अनूत्थाय तिष्ठन्तम् ७

**1/02/06/08**—
गच्छन्तमनुगच्छेत् ८

**1/02/06/09**—
धावन्तमनुधावेत् ९

   

#### उपसर्पणे
**1/02/06/10**—
न सोपानःवेष्टितशिरा अवहितपाणिर्वासीदेत् १०

**1/02/06/11**—
अध्वापन्नस् तु कर्म-युक्तो ऽवासीदेत् ११

**1/02/06/12**—
न चेद् उपसीदेत् १२

**1/02/06/13**—
देवम् इवाचार्यम् उपासीताविकथयन्न् अविमना वाचं शुश्रूषमाणोऽस्य १३

   

#### देहस्थितिः
**1/02/06/26**—
तिष्ठति च नासीतानासनयोगविहिते २६

**1/02/06/27**—
आसीने च न संविशेत् २७

**1/02/06/28**—
चेष्टति च चिकीर्षन्तच्छक्तिविषये २८

**1/02/07/02**—
नापपर्यावर्तेत गुरोः प्रदक्षिणीकृत्यापेयात् २

  

#### उपवेशनम्
**1/02/06/14**—
अनुपस्थकृतः १४

**1/02/06/15**—
अनुवाति वीतः १५

**1/02/06/16**—
अप्रतिष्टब्धः पाणिना १६

**1/02/06/17**—
अनपश्रितोऽन्यत्र १७

**1/02/06/18**—
यज्ञोपवीती द्विवस्त्रः १८

**1/02/06/19**—
अधोनिवीतस्त्वेकवस्त्रः १९

**1/02/06/20**—
अभिमुखोऽनभिमुखम् २०

**1/02/06/21**—
अनासन्नोऽनतिदूरे २१

**1/02/06/22**—
यावदासीनो बाहुभ्याम्प्राप्नुयात् २२

**1/02/06/23**—
अप्रतिवातम् २३

**1/02/06/24**—
एकाध्यायी दक्षिणं बाहुं प्रत्युपसीदेत् २४

**1/02/06/25**—
यथावकाशं बहवः २५

   

#### इतरेषु व्यवहारः
**1/02/06/29**—
न चास्य सकाशेऽन्वक्स्थानिनमुपसंगृह्णीयात् २९

**1/02/06/30**—
गोत्रेण वा कीर्तयेत् ३०

**1/02/06/31**—
न चैनं प्रत्युत्तिष्ठेदनूत्तिष्ठेद्वा ३१

**1/02/06/32**—
अपि चेत्तस्य गुरुः स्यात् ३२

**1/02/06/33**—
देशात्त्वासनाच्च संसर्पेत् ३३

**1/02/06/34**—
नाम्ना तदन्तेवासिनं गुरुमप्यात्मन इत्येके ३४

**1/02/06/35**—
यस्मिंस्त्वनाचार्यसंबन्धाद्गौरवं वृत्तिस्तस्मिन्न् अन्वक्स्थानीये ऽप्याचार्यस्य ३५

**1/02/07/12**—
यां विद्यां कुरुते गुरौ तेऽप्यस्याचार्या ये तस्यां गुरोर्वंश्याः १२

**1/02/07/13**—
यानन्यान्पश्यतोऽस्योपसंगृह्णीयात् तदा त्वेत उपसंग्राह्याः १३

**1/02/07/27**—
अन्यत्रोपसंग्रहणादुच्छिष्टाशनाच्चाचार्यवदाचार्यदारे वृत्तिः २७

**1/02/07/28**—
तथा समादिष्टेऽध्यापयति २८

**1/02/07/29**—
वृद्धतरे च सब्रह्मचारिणि २९

**1/02/07/30**—
उच्छिष्टाशनवर्जमाचार्यवदाचार्यपुत्रे वृत्तिः ३०

**1/02/07/31**—
समावृत्तस्याप्येतदेव सामयाचारिकमेतेषु ३१

**1/04/13/13**—
समादिष्टमध्यापयन्तं यावदध्ययनमुपसंगृह्णीयात् १३

**1/04/13/14**—
नित्यमर्हन्तमित्येके १४

**1/02/08/26**—
न चैनमध्ययनविघ्नेनात्मार्थेषूपरुन्ध्यादनापत्सु २५

#### समावृत्तस्य गुरौ
**1/02/07/27**—
अन्यत्रोपसंग्रहणादुच्छिष्टाशनाच्चाचार्यवदाचार्यदारे वृत्तिः २७

**1/02/07/29**—
वृद्धतरे च सब्रह्मचारिणि २९

**1/02/07/30**—
उच्छिष्टाशनवर्जमाचार्यवदाचार्यपुत्रे वृत्तिः ३०

**1/02/07/31**—
समावृत्तस्याप्येतदेव सामयाचारिकमेतेषु ३१

**1/02/08/01**—
यथा ब्रह्मचारिणो वृत्तम् १

**1/02/08/08**—
उच्चैस्तरां नासीत ८

**1/02/08/09**—
तथा बहुपादे ९

**1/02/08/10**—
सर्वतः प्रतिष्ठिते १०

**1/02/08/11**—
शय्यासने चाचरिते नाविशेत् ११

**1/02/08/12**—
यानमुक्तोऽध्वन्यन्वारोहेत् १२

**1/02/08/13**—
सभानिकषकटस्वस्तरांश्च १३

**1/02/08/14**—
नानभिभाषितो गुरुमभिभाषेत प्रियादन्यत् १४

**1/02/08/15**—
व्युपतोदव्युपजावव्यभिहासोदामन्त्रणनामधेयग्रहणप्रेषणानीति गुरोर्वर्जयेत् १५

**1/02/08/16**—
आपद्यर्थं ज्ञापयेत् १६

**1/02/08/17**—
सह वसन्सायं प्रातरनाहूतो गुरुं दर्शनार्थो गच्छेत् १७

**1/02/08/18**—
विप्रोष्य च तदहरेव पश्येत् १८

**1/02/08/20**—
प्रतिषेधेदितरः २०

**1/02/08/21**—
लुप्यते पूजा चास्य सकाशे २१

**1/02/08/22**—
मुहूंश्चाचार्यकुलं दर्शनार्थो गच्छेद्यथाशक्त्यधिहस्त्यमादायापि दन्तप्रक्षालनानीति २२

**2/02/05/04**—
समावृत्तं चेदाचार्योऽभ्यागच्छेत्तमभिमुखो ऽभ्यागम्य तस्योपसंगृह्य न बीभत्समान उदकमुपस्पृशेत्पुरस्कृत्योपस्थाप्य यथोपदेशं पूजयेत् ४

**2/02/05/05**—
आसने शयने भक्ष्ये भोज्ये वाससि वा संनिहिते निहीनतरवृत्तिः स्यात् ५

**2/02/05/06**—
तिष्ठन्सव्येन पाणिनानुगृह्याचार्यमाचमयेत् ६

**2/02/05/07**—
अन्यं वा समुदेतम् ७

**2/02/05/08**—
स्थानासनचङ्क्रमणस्मितेष्वनुचिकीर्षन् ८

**2/02/05/09**—
संनिहिते मूत्रापुरीषवातकर्मोच्चैर्भाषाहासष्ठेवनदन्तस्कवननिःशृङ्खणभ्रुक्षेपणतालननिष्ठ्यानीति ९

**2/02/05/10**—
दारे प्रजायां चोपस्पर्शनभाषा विस्रम्भपूर्वाः परिवर्जयेत् १०

**2/02/05/11**—
वाक्येन वाक्यस्य प्रतीघातमाचार्यस्य वर्जयेत् ११

**2/02/05/12**—
श्रेयसां च १२

**2/02/05/13**—
सर्वभूतपरीवादाक्रोशांश्च १३

**2/02/05/14**—
विद्यया च विद्यानाम् १४

**2/02/05/15**—
यया विद्यया न विरोचेत पुनराचार्यमुपेत्य नियमेन साधयेत् १५

  

#### यज्ञोपवीतम्
**1/05/15/01**—
उपासने गुरूणां वृद्धानामतिथीनां होमे जप्यकर्मणि भोजन आचमने स्वाध्याये च यज्ञोपवीती स्यात् १

### सन्ध्यावन्दनम्

**1/11/30/08**—
संध्योश् च बहिर्ग्रामाद् आसनं, वाग्-यतश् च ८

**1/11/30/09**—
विप्रतिषेधे श्रुतिलक्षणं +++(सन्ध्याग्निहोत्रादिचोदकम्)+++ बलीयः ९

### श्राद्धम्

#### फलम्
**2/07/16/01**—
सह देवमनुष्या अस्मिंल् लोके पुरा बभूवुः ।  
अथ देवाः कर्मभिर् दिवं जग्मुर्,  
अहीयन्त मनुष्याः ।  
तेषां ये तथा कर्माण्य् आरभन्ते  
सह देवैर् ब्रह्मणा चामुष्मिंल् लोके भवन्ति ।  
अथैतन् मनुः श्राद्ध-शब्दं कर्म प्रोवाच १

**2/07/16/02**—
प्रजानिःश्रेयसाय+++(~~च~~)+++  २

  
+++(कालभेदेन फलभेदो ऽध उक्तः।)+++

#### पात्राणि
**2/07/16/03**—
तत्र पितरो देवता  
ब्राह्मणास् त्वाहवनीयार्थे ३

**2/07/17/04**—
प्रयतः प्रसन्न-मनाः सृष्टो+++(=उत्साहवान्)+++ भोजयेद्  
ब्राह्मणान् ब्रह्म-विदो योनि-गोत्र-मन्त्रान्तेवास्य्-असंबन्धान् ४

**2/07/17/05**—
गुणहान्यां तु  
परेषां समुदेतः सोदर्योऽपि भोजयितव्यः ५

**2/07/17/06**—
एतेनान्तेवासिनो व्याख्याताः +++(अन्यालाभे भोजनीया इति)+++ ६

**2/07/17/07**—
अथाप्य् उदाहरन्ति … ७

**2/07/17/08**—
संभोजनी +++(=परस्पर-धर्म-भोजनम्)+++ नाम पिशाच-भिक्षा  
नैषा पितॄन् गच्छति नोत देवान् ।  
इहैव सा चरति क्षीण-पुण्या  
शालान्तरे गौर् इव नष्ट-वत्सा ८

**2/07/17/09**—
"इहैव संभुञ्जती दक्षिणा कुलात् कुलं विनश्यती"ति ९

**2/07/17/10**—
तुल्य-गुणेषु वयो-वृद्धः श्रेयान्,  
द्रव्य-कृशश् चेप्सन् १०

**2/07/17/20**—
श्वभिर् अपपात्रैश् च  
श्राद्धस्य दर्शनं परिचक्षते २०

**2/07/17/21**—
श्वित्रः +++(=श्वेतकुष्टः)+++ शिपि-विष्टः+++(=खल्वाटः)+++ परतल्प-गाम्य् आयुधीय-पुत्रः, शूद्रोत्पन्नो ब्राह्मण्याम्  

इत्य् एते श्राद्धे भुञ्जानाः  
**पङ्क्ति-दूषणा** भवन्ति २१

**2/07/17/22**—
त्रिमधुस् त्रिसुपर्णस् त्रिणाचिकेतश् चतुर्मेधः पञ्चाग्निर् ज्येष्ठसामिको वेदाध्याय्य् अनूचानपुत्रः श्रोत्रिय इत्येते  
श्राद्धे भुञ्जानाः पङ्क्ति-पावना भवन्ति  २२

**2/08/20/02**—
समुदेतांश्च भोजयेन्, न चातद्गुणायोच्छिष्टं दद्युः २

  

#### कालः
**2/07/16/04**—
मासि मासि कार्यम् +++(यावज्जीवम्)+++ ४

**2/07/16/05**—
अपर-पक्षस्यापराह्नः श्रेयान् ५

**2/07/16/06**—
तथा ऽपरपक्षस्य जघन्यान्य् अहानि ६

**2/07/16/07**—
सर्वेष्व् एवापर-पक्षस्याहस्सु क्रियमाणे  
**पितॄन् प्रीणाति** ।  
कर्तुस्तु +++(प्रतिपद्येव द्वितीयायाम् एवेत्यादि)+++ कालाभिनियमात् फल-विशेषः ७

**2/07/16/08**—
प्रथमेऽहनि क्रियमाणे स्त्री-प्रायम् अपत्ये जायते ८

**2/07/16/09**—
द्वितीये ऽस्तेनाः ९

**2/07/16/10**—
तृतीये ब्रह्मवर्चसिनः १०

**2/07/16/11**—
चतुर्थे क्षुद्र-पशुमान् ११

**2/07/16/12**—
पञ्चमे पुमांसः ।  
बह्व्-अपत्यो,  
न चानपत्यः प्रमीयते १२

**2/07/16/13**—
षष्ठे ऽध्व-शीलो ऽक्ष-शीलश् च १३

**2/07/16/14**—
सप्तमे +++(भू-)+++कर्षे राद्धिः+++(=सिद्धिः)+++ १४

**2/07/16/15**—
अष्टमे पुष्टिः १५

**2/07/16/16**—
नवम एक-खुराः +++(अश्वादयः)+++ १६

**2/07/16/17**—
दशमे व्यवहारे राद्धिः+++(=सिद्धिः)+++ १७

**2/07/16/18**—
एकादशे कृष्णायसं त्रपु-सीसम् १८

**2/07/16/19**—
द्वादशे पशु-मान् १९

**2/07/16/20**—
त्रयोदशे बहु-पुत्रो बहु-मित्रो दर्शनीयापत्यः । युव-मारिणस् तु भवन्ति २०

**2/07/16/21**—
चतुर्दश आयुधे राद्धिः+++(=सिद्धिः)+++ २१

**2/07/16/22**—
पञ्चदशे पुष्टिः २२

**2/07/17/23**—
न च नक्तं श्राद्धं कुर्वीत २३

**2/07/17/25**—
अन्यत्र राहु-दर्शनात् +++(यदा नक्तम् अपि कुर्वीत)+++ २५

**विश्वास-टिप्पनी**—
"उदीच्यास् त्व् एतत् प्रायेण न पठन्ति । तथा च पूर्वैर्न व्याख्यातम् ।" इति हरदत्तः। 

  

#### द्रव्याणि
**2/07/16/23**—
तत्र द्रव्याणि तिल-माषा व्रीहि-यवा आपो मूल-फलानि २३

**2/07/16/24**—
स्नेहवति त्व् एवान्ने तीव्रतरा पितॄणां प्रीतिर्द्राघीयांसं च कालम् २४

**2/07/16/25**—
तथा धर्माहृतेन द्रव्येण तीर्थे +++(=सत्पात्रे)+++ प्रतिपन्नेन २५

**2/07/16/26**—
संवत्सरं गव्येन +++(मांसेन)+++ प्रीतिः २६

**2/07/16/27**—
भूयांसम् अतो माहिषेण २७

**2/07/16/28**—
एतेन +++(माहिष-शब्देन)+++ ग्राम्यारण्यानां पशूनां मांसं +++(श्राद्धे)+++ मेध्यं व्याख्यातम् २८

**2/07/17/01**—
खड्गोपस्तरणे खड्ग-मांसेनानन्त्यं कालम् +++(पितृप्रीतिः)+++ १

**2/07/17/02**—
तथा शत-बलेर्+++(=बहु-शल्यस्य रोहितस्य)+++ मत्स्यस्य मांसेन २

**2/07/17/03**—
वार्ध्राणसस्य +++(क्रौञ्चनिभस्य)+++ च ३

**2/08/19/17**—
नैय्यमिकं +++(→मासि मासि क्रियमाणं)+++ तु श्राद्धं स्नेहवद्  
एव दद्यात् १७

**2/08/19/18**—
सर्पिर् मांसम् इति प्रथमः कल्पः १८

**2/08/19/19**—
अभावे तैलं शाकम् इति १९

**2/08/19/20**—
मघासु चाधिकं श्राद्ध-कल्पेन  
सर्पिर् ब्राह्मणान् भोजयेत् २०

**2/08/20/01**—
मासि-श्राद्धे  
तिलानां द्रोणं द्रोणं येनोपायेन +++(= अभ्यङ्ग-पाकादौ)+++ शक्नुयात्  
तेनोपयोजयेत् १

  

#### विधिः
**2/07/17/11**—
पूर्वेद्युर् निवेदनम् ११

**2/07/17/12**—
अपरेद्युर् द्वितीयम् १२

**2/07/17/13**—
तृतीयम् आमन्त्रणम् +++(= अगारं प्रत्यानयनम्)+++ १३

**2/07/17/14**—
त्रिःप्रायम् एके श्राद्धम् उपदिशन्ति … १४

**2/07/17/15**—
यथा प्रथमम्, एवं द्वितीयं, तृतीयं च १५

**2/07/17/16**—
+++(उक्तेषु त्रिषु)+++ सर्वेषु वृत्तेषु,  
सर्वतः समवदाय  
शेषस्य ग्रासावरार्ध्यं प्राश्नीयाद् यथोक्तम् १६

**2/07/17/17**—
उदीच्य-वृत्तिस् त्व् - 
आसन-गतानां हस्तेषूदपात्रानयनम् +++("अर्घ्यम्" इति)+++ १७

**2/07/17/18**—
"उद्ध्रियताम् अग्नौ च क्रियताम्"  
इत्य् आमन्त्रयते १८

**2/07/17/19**—
> कामम् उद्ध्रियतां,  
कामम् अग्नौ क्रियताम्  

इत्य् अतिसृष्ट  
उद्धरेद् जुहुयाच् च १९

**2/07/17/24**—
आरब्धे चाभोजनम्  - आ समापनात् २४

  

#### नित्य-श्राद्धम्, तेन श्राद्धान्त्यम्
**2/08/18/05**—
नित्य-श्राद्धम् ५

**2/08/18/06**—
बहिर्ग्रामाच् छुचयः शुचौ देशे संस्कुर्वन्ति ६

**2/08/18/07**—
तत्र नवानि द्रव्याणि +++(=वक्ष्यमाणानि भाण्डादीनि)+++ ७

**2/08/18/08**—
यैर् अन्नं संस्क्रियते येषु च भुज्यते ८

**2/08/18/09**—
तानि च भुक्तवद्भ्यो दद्यात् ९

**2/08/18/10**—
समुदेतांश् च भोजयेत् १०

**2/08/18/11**—
न चातद्गुणायोच्छिष्टं प्रयच्छेत् ११

**2/08/18/12**—
एवं संवत्सरम् १२

**2/08/18/13**—
तेषाम् उत्तमं लोहेनाजेन कार्यम् १३

**2/08/18/14**—
मानं +++(=वेदीं)+++ च कारयेत् प्रतिच्छन्नम् १४

**2/08/18/15**—
तस्योत्तरार्धे ब्राह्मणान्भोजयेत् १५

**2/08/18/16**—
> उभयान् पश्यति - ब्राह्मणांश् च भुञ्जानान्, माने च पितॄन्  

इत्य् उपदिशन्ति १६

**2/08/18/17**—
कृताकृतम् अत ऊर्ध्वम् १७

**2/08/18/18**—
श्राद्धेन हि तृप्तिं वेदयन्ते पितरः १८

  

#### गौरसर्षप-श्राद्धम् पौष्टिकम्
**2/08/18/19**—
तिष्येण पुष्टि-कामः १९

**2/08/19/01**—
गौर-सर्षपाणां चूर्णानि कारयित्वा  
तैः पाणि-पादं प्रक्षाल्य  
मुखं कर्णौ प्राश्य च  
यद्-वातो नातिवाति तद्-आसनो  
ऽजिनं बस्तस्य +++(=अजस्य)+++ प्रथमः कल्पो  
वाग्यतो दक्षिणा-मुखो भुञ्जीत १

**2/08/19/02**—
> अनायुष्यं त्व् एवं-मुखस्य भोजनं मातुर्  

इत्य् उपदिशन्ति +++(येन जीवन्-मातृको नैतत् कुर्यात्)+++ २

**2/08/19/03**—
औदुम्बरश् चमसः सुवर्ण-नाभः प्रशास्तः ३

**2/08/19/04**—
न चान्येनापि भोक्तव्यः ४

**2/08/19/05**—
यावद्-ग्रासं संनयन् ५

**2/08/19/06**—
अस्कन्दयन् ६

**2/08/19/07**—
नापजहीत +++(सव्य-पाणिना पात्रम्)+++ ७

**2/08/19/08**—
अपजहीत वा +++(प्राणाहुत्य्-ऊर्ध्वम्)+++८

**2/08/19/09**—
कृत्स्नं ग्रासं ग्रसीत सहाङ्गुष्ठम् ९

**2/08/19/10**—
न च मुख-शब्दं कुर्यात् १०

**2/08/19/11**—
पाणिं च नावधूनुयात् ११

**2/08/19/12**—
आचम्य चोर्ध्वौ पाणी धारयेद् आ प्रोदकी-भावात् +++(=शुष्कभावात्)+++ १२

**2/08/19/13**—
ततो ऽग्निम् उपस्पृशेत् १३

**2/08/19/14**—
दिवा च न भुञ्जीतान्यन् मूलफलेभ्यः १४

**2/08/19/15**—
स्थालीपाक+++(दान-)++++अनुदेश्यानि +++(=देवपितृभ्यः सङ्कल्पितानि)+++ च वर्जयेत् १५

**2/08/19/16**—
सोत्तराच्छादनश् चैव यज्ञोपवीती +++(=उत्तरीयं यज्ञोपवीतवत् कृत्वा)+++ भुञ्जीत १६

  

#### स्थालीपाक-श्राद्धम् पौष्टिकम्
**2/08/20/03**—
उदगयन आपूर्यमाण-पक्षस्यैकरात्रम् अवरार्ध्यम् उपोष्य  
तिष्येण पुष्टिकामः स्थालीपाकं श्रपयित्वा  
महाराजम्+++(=कुबेरम्)+++ इष्ट्वा  
तेन सर्पिष्मता ब्राह्मणं भोजयित्वा  
पुष्ट्य्-अर्थेन सिद्धिं वाचयीत ३

**2/08/20/04**—
एवम् अहर् अहर् आ परस्मात् तिष्यात् ४

**2/08/20/05**—
द्वौ द्वितीये ५

**2/08/20/06**—
त्रींस्तृतीये ६

**2/08/20/07**—
एवं संवत्सरम् अभ्युच्चयेन ७

**2/08/20/08**—
महान्तं पोषं पुष्यति ८

**2/08/20/09**—
आदित एवोपवासः ९

### वैश्वदेवम्

#### चोदनम्, फलम्
**1/04/12/13**—
अथ ब्राह्मणोक्ता विधयः १३

**1/04/12/14**—
तेषां महायज्ञा महासत्त्राणीति संस्तुतिः १४

**1/04/12/15**—
अहरहर्भूतबलिर्मनुष्येभ्यो यथाशक्ति दानम् १५

**1/04/13/01**—
देवेभ्यः स्वाहाकार आ काष्ठात्, पितृभ्यः स्वधाकार ओदपात्रात्, स्वाध्याय इति १

**2/02/03/01**—
आर्याः प्रयता वैश्वदेवेऽन्नसंस्कर्तारः स्युः १

**2/02/03/12**—
गृहमेधिनोर्यदशनीयस्य होमा बलयश्च स्वर्गपुष्टिसंयुक्ताः १२

**2/02/04/09**—
य एतानव्यग्रो यथोपदेशं कुरुते नित्यः स्वर्गः पुष्टिश्च ९

**2/06/15/13**—
यस्याग्नौ न क्रियते यस्य चाग्रं न दीयते न तद्भोक्तव्यम् १३

  

#### व्रतग्रहणम्
**2/02/03/13**—
तेषां मन्त्राणामुपयोगे द्वादशाहमधःशय्या ब्रह्मचर्यं क्षारलवणवर्जनं च १३

**2/02/03/14**—
उत्तमस्यैकरात्रमुपवासः १४

  

#### विधिः
+++(साधारणो ऽन्नसंस्कारविचारोऽन्यत्रोक्तः।)+++  

**2/02/03/09**—
परोक्षमन्नं संस्कृतमग्नावधिश्रित्याद्भिः प्रोक्षेत् । तद्देवपवित्रमित्याचक्षते ९

**2/02/03/10**—
सिद्धेऽन्ने तिष्ठन्भूतमिति स्वामिने प्रब्रूयात् १०

**2/02/03/11**—
तत्सुभूतं विराड् अन्नं तन्मा क्षायीति प्रतिवचनः ११

**2/02/03/15**—
बलीनां तस्य तस्य देशे संस्कारो हस्तेन परिमृज्यावोक्ष्य न्युप्य पश्चात्परिषेचनम् १५

**2/02/03/16**—
औपासने पचने वा षड्भिराद्यैः प्रतिमन्त्रं हस्तेन जुहुयात् १६  

- ओम्+++(इत्यनुज्ञाक्षरं)+++ अ॒ग्नये॒ स्वाहा॑+++(हविःप्रदानार्थः)+++।  

- सोमा॑य॒ स्वाहा॑।+++(कैश्चिन्नोच्यते मन्त्रः।)+++  

- विश्वे॑भ्यो दे॒वेभ्य॒स् स्वाहा॑।  

- +++(खे)+++ ध्रु॒वाय॑ भू॒माय॑+++(=भूम्ने)+++ स्वाहा॑।  

ध्रु॒व॒-क्षित॑ये॒+++(←स्वरः??)+++ +++(खे)+++ स्वाहा॑।  
+++(विवाहे ध्रुव-दर्शन-मन्त्रेऽप्य् अयम् प्रयोगः)+++  

अ॒च्यु॒त॒-क्षित॑ये॒+++(←स्वरः??)+++  स्वाहा॑।  

- अ॒ग्नये॑ स्विष्ट॒कृते॑ स्वाहा॑।+++(=रुद्रोऽग्निस्स्विष्टकृत्)+++  

**2/02/03/17**—
उभयतः परिषेचनं यथा पुरस्तात् १७  

अदि॒तेऽन्व॑मँस्थाः। +++(इति दक्षिणतः, प्राचीनम्)+++ 

अनु॑म॒तेऽन्व॑मँस्थाः।  +++(इति पश्चिमाद् उदीचीनम्)+++

सर॑स्व॒ते ऽन्व॑मँस्थाः।  +++(इति उत्तरतः प्राचीनम्)+++

देव॑ सवितः॒ प्रासा॑वीः।  +++(इति प्रागारम्भं प्रदक्षिणं)+++

**2/02/03/18**—
एवं बलीनां देशे देशे समवेतानां सकृत्सकृदन्ते परिषेचनम् १८

**2/02/03/19**—
सति सूपसंसृष्टेन कार्याः १९

**2/02/03/20**—
अपरेणाग्निं सप्तमाष्टमाभ्यामुदगपवर्गम् २०

**2/02/03/21**—
उदधानसंनिधौ नवमेन २१  

- धर्मा॑य स्वाहा॑ । अध॑र्माय स्वाहा॑। +++(अपरेणाग्निं सप्तमाष्टमाभ्यामुदगपवर्गम् २०)+++  
- अ॒द्भ्यस् स्वाहा॑ । +++(उदधानसंनिधौ नवमेन २१)+++  

**2/02/03/22**—
मध्येऽगारस्य दशमैकादशाभ्यां प्रागपवर्गम् २२  

- ओ॒ष॒धि॒व॒न॒स्प॒तिभ्य॒स् स्वाहा॑। र॒क्षो॒दे॒व॒ज॒नेभ्य॒स् स्वाहा॑ । +++(मध्येऽगारस्य दशमैकादशाभ्यां प्रागपवर्गम् २२)+++  

**2/02/03/23**—
उत्तरपूर्वदेशेऽगारस्योत्तरैश्चतुर्भिः २३  

- +++(वास्तुविद्याप्रसिद्धेभ्यः)+++ गृह्या॑भ्य॒स् स्वाहा॑। अ॒व॒साने॑भ्यस्+++(=सीमाभ्यः)+++ स्वाहा॑ । अ॒व॒सान॑पतिभ्य॒स् स्वाहा॑ । स॒र्व॒भू॒तेभ्य॒स् स्वाहा॑ । +++(उत्तरपूर्वदेशेऽगारस्योत्तरैश्चतुर्भिः २३)+++  

**2/02/04/01**—
शय्यादेशे कामलिङ्गेन १

**2/02/04/02**—
देहल्यामन्तरिक्षलिङ्गेन २

- काम॑य॒ स्वाहा॑ । +++(शय्यादेशे कामलिङ्गेन)+++  
- अ॒न्तरि॑क्षाय॒ स्वाहा॑ । +++(देहल्यामन्तरिक्षलिङ्गेन २)+++  

**2/02/04/03**—
उत्तरेणापिधान्याम् ३

- यद् एज॑ति+++(=कम्पते)+++ जग॑ति यच् च॒ चेष्ट॑ति, नाम्नो॑ भा॒गो ऽयं, नाम्ने॒ स्वाहा॑। +++(उत्तरेणापिधान्याम् (अर्गले)३)+++  

**2/02/04/04**—
उत्तरैर्ब्रह्मसदने ४  

+++(उत्तरैर्ब्रह्मसदने)+++  
- पृ॒थि॒व्यै स्वाहा॑। अ॒न्तरि॑क्षाय॒ स्वाहा॑। दि॒वे स्वाहा॑ ।  
- सूर्या॑य॒ स्वाहा॑ । च॒न्द्रम॑से॒ स्वाहा॑ । नक्ष॑त्रेभ्य॒स् स्वाहा॑ ।  
- इन्द्रा॑य॒ स्वाहा॑ । बृह॒स्पत॑ये॒ स्वाहा॑ । प्र॒जाप॑तये॒ स्वाहा॑ । ब्रह्म॑णे॒ स्वाहा॑।  

**2/02/04/05**—
दक्षिणतः पितृलिङ्गेन प्राचीनावीत्यवाचीनपाणिः कुर्यात् ५

- स्व॒धा पि॒तृभ्य॒स् स्वाहा॑। +++( दक्षिणतः पितृलिङ्गेन प्राचीनावीत्य् अवाचीन-पाणिः कुर्यात् ५)+++  

**2/02/04/06**—
रौद्र उत्तरो यथा देवताभ्यः ६

- नमो॑ रु॒द्राय॑ पशु॒पत॑ये॒ स्वाहा॑। +++(रौद्र उत्तरो यथा देवताभ्यः ६ तयोर् नाना परिषेचनं धर्म-भेदात् ७)+++  

**2/02/04/07**—
तयोर्नाना परिषेचनं धर्मभेदात् ७

**2/02/04/08**—
नक्तमेवोत्तमेन वैहायसम् ८

- ये भू॒ताः प्र॒चर॑न्ति दिवा॒ /नक्तं॒  
बलि॑म् इ॒च्छन्तो॑ वि॒तुद॑स्य॒ प्रेष्याः॑ ।  
तेभ्यो॑ ब॒लिं पु॑ष्टि॒कामो॑ हरामि॒  
मयि॒ पुष्टिं॒ पुष्टि॑पतिर् दधातु॒ स्वाहा॑॥ +++(नक्तमेवोत्तमेन वैहायसम् ८)+++  

**2/02/04/10**—
अग्रं च देयम् १०

  

##### आतिथ्यम्
**2/02/04/11**—
अतिथीनेवाग्रे भोजयेत् ११

**2/02/04/12**—
बालान् वृद्धान् रोग-संबन्धान् स्त्रीश् चान्तर्वत्नीः १२

**2/04/09/05**—
सर्वान्वैश्वदेवे भागिनः कुर्वीता श्व-चाण्डालेभ्यः ५

**2/04/09/06**—
नानर्हद्भ्यो दद्याद् इत्य् एके ६

  

+++(अतिथिभोजनम् अन्यत्रोक्तम्)+++
### यज्ञः

विशेष-यज्ञ-विचारा अन्यत्र, यथा - ब्रह्मयज्ञः, मनुष्ययज्ञः, पञ्च-महा-यज्ञाः।

**2/05/10/09**—
नाननूचानमृत्विजं वृणीते न पणमानम् ८

## भिक्षा

### भिक्षाग्रहणम्
**1/01/03/25**—
सर्वं लाभमाहरन्गुरवे सायं प्रातरमन्त्रेण भिक्षाचर्यं चरेद् भिक्षमाणोऽन्यत्रापपात्रेभ्योऽभिशस्ताच्च २५

**1/01/03/26**—
स्त्रीणां प्रत्याचक्षाणानां समाहितो ब्रह्मचारीष्टं दत्तं हुतं प्रजां पशून्ब्रह्मवर्चसमन्नाद्यं वृङ्क्ते २६-१   

तस्मादु ह वै ब्रह्मचारिसंघं चरन्तं न प्रत्याचक्षीतापि हैष्वेवम्विध एवंव्रतः स्यादिति हि ब्राह्मणम् २६-२   

**1/01/03/27**—
नानुमानेन भेक्षम् उच्छिष्टं - दृष्टश्रुताभ्यां तु २७

**1/01/03/28**—
भवत्पूर्वया ब्राह्मणो भिक्षेत २८

**1/01/03/29**—
भवद्मध्यया राजन्यः २९

**1/01/03/30**—
भवदन्त्यया वैश्यः ३०

  

### भिक्षा-निवेदनम्
**1/01/03/31**—
तत्समाहृत्योपनिधायाचार्याय प्रब्रूयात् ३१

**1/01/03/32**—
तेन प्रदिष्टं भुञ्जीत ३२

**1/01/03/33**—
विप्रवासे गुरोराचार्यकुलाय ३३

**1/01/03/34**—
तैर्विप्रवासेऽन्येभ्योऽपि श्रोत्रियेभ्यः ३४

**1/01/03/35**—
नात्मप्रयोजनश्चरेत् ३५

**1/02/07/14**—
गुरुसमवाये भिक्षयामुत्पन्नायां यमनुबद्धस्तदधीना भिक्षा १४

**1/02/07/15**—
समावृत्तो मात्रे दद्यात् १५

**1/02/07/16**—
माता भर्तारं गमयेत् १६

**1/02/07/17**—
भर्ता गुरुम् १७

**1/02/07/18**—
धर्मकृत्येषु वोपयोजयेत् १८

  

### भिक्षा-कारण-परीक्षा
**2/05/10/01**—
भिक्षणे निमित्तमाचार्यो विवाहो यज्ञो मातापित्रोर्बुभूर्षार्हतश्च नियमविलोपः १

**2/05/10/02**—
तत्र गुणान्समीक्ष्य यथाशक्ति देयम् २

**2/05/10/03**—
इन्द्रियप्रीत्यर्थस्य तु भिक्षणमनिमित्तम् । न तदाद्रियेत ३

  

… भिक्षा-प्रतिग्रहनिषेधा दान-साधारणविषयश्च अन्यत्रोक्ताः।
## भोजनविधिः

### भोजन-मात्रा
**2/04/09/12**—
तथा चात्मनोऽनुपरोधं कुर्याद्यथा कर्मस्वसमर्थः स्यात् १२

**2/04/09/13**—
> 'अष्टौ ग्रासा मुनेर् भक्ष्याः षोडशाऽरण्य-वासिनः ।  
द्वात्रिंशतं गृहस्थस्याऽपरिमितं ब्रह्मचारिणः ॥  
आहिताग्निर् अनरड्वांश् च ब्रह्मचारी च ते त्रयः ।  
अश्नन्त एव सिध्यन्ति नैषां सिद्धिर् अनश्नताम्' 

इति॥

**2/01/01/05**—
औपवस्तम् एव कालान्तरे भोजनम् ५

  

### भोजनस्थानम्
**1/05/16/18**—
यस्य कुले म्रियेत न तत्रानिर्दशे भोक्तव्यम् १८

**1/05/16/19**—
तथानुत्थितायां सूतिकायाम् १९

**1/05/16/20**—
अन्तःशवे च २०

**1/05/17/06**—
न नावि भुञ्जीत ६

**1/05/17/07**—
तथा प्रासादे +++(काष्ठमञ्चे)+++ ७

**1/05/17/08**—
कृतभूमौ तु भुञ्जीत ८

  

### भोजनपात्रम्
**1/05/17/09**—
अनाप्रीते मृण्मये भोक्तव्यम् ९

**1/05/17/10**—
आप्रीतं चेद् अभिदग्धे १०

**1/05/17/11**—
परिमृष्टं लौहं प्रयतम् ११

**1/05/17/12**—
निर्लिखितं दारुमयम् १२

**1/05/17/13**—
यथागमं यज्ञे १३

  

### भोजन-वेला
**2/01/01/01**—
पाणिग्रहणादधि गृहमेधिनोर्व्रतम् १

**2/01/01/02**—
कालयोर्भोजनम् २

**2/01/01/03**—
अतृप्तिश्चान्नस्य ३

**2/01/01/04**—
पर्वसु चोभयोर् उपवासः ४

**2/01/01/05**—
औपवस्तम् एव कालान्तरे भोजनम् ५

**2/01/01/06**—
तृप्तिश् चान्नस्य ६

**2/01/01/07**—
यच्चैनयोः प्रियं स्यात् तद् एतस्मिन्न् अहनि भुञ्जीयाताम् ७

  

### विधिः
**2/06/15/13**—
यस्याग्नौ न क्रियते यस्य चाग्रं न दीयते न तद्भोक्तव्यम् १३

**1/05/16/09**—
भोक्ष्यमाणस्तु प्रयतोऽपि द्विराचामेद्द्विः परिमृजेत्सकृदुपस्पृशेत् ९

**1/05/16/17**—
दद्भिरपूपस्य नापच्छिन्द्यात् १७

**1/11/31/01**—
> प्राङ्-मुखो ऽन्नानि भुञ्जीत   
> उच्चरेद् दक्षिणा-मुखः ।  
> उदङ्-मुखो मूत्रं कुर्यात्  
> प्रत्यक्-पादावनेजनम् 

इति १

  

#### अन्ते शोधनम्
**2/02/04/23**—
यत्र भुज्यते तत्समूह्य निर्हृत्यावोक्ष्य तं देशम्, अमत्रेभ्यो +++(=पात्रेभ्यो)+++ लेपान्संकृष्याद्भिः संसृज्योत्तरतः शुचौ देशे रुद्राय निनयेत् । एवं वास्तु शिवं भवति २३

  

### उच्छिष्टे
**1/11/31/22**—
नाब्राह्मणायोच्छिष्टं प्रयच्छेत् ।  
यदि प्रयच्छेद् - दन्तान् स्कुप्त्वा, तस्मिन्न् अवधाय प्रयच्छेत् २२

  

ब्रह्मचर्ये भोजनम्, भोज्याभोज्य-विवेकः, पाक-प्रतिग्रहादौ विधिनिषेधाः च+ अन्यत्रोक्ताः।

### भोज्यता द्रव्यजन्या
#### उत्तमः कल्पः
**2/08/18/01**—
विलयनं +++(=नवनीत-मलम्)+++, मथितं, पिण्याकं, +++(=तैलोत्पादनावशेषः)+++ मधु, मांसं च वर्जयेत् १

**2/08/18/02**—
कृष्ण-धान्यं, शूद्रान्नं, ये चान्ये नाश्य-संमताः २

**2/08/18/03**—
अहविष्यम्, अनृतं, क्रोधं,  
येन च क्रोधयेत् ।  
स्मृतिम् इच्छन् यशो मेधां स्वर्गं पुष्टिं द्वादशैतानि +++(प्राक्तनसूत्रोक्त-सहितानि)+++ वर्जयेत् ३

  

#### अभोज्येषु
**1/05/16/16**—
हिंसार्थेनासिना मांसं छिन्नमभोज्यम् १६

**1/05/16/23**—
यस्मिंश् चान्ने केशः स्यात् +++(पाकावस्थायां सति भिन्ना वार्ता)+++ २३

**1/05/16/24**—
अन्यद् वामेध्यम् २४

**1/05/16/25**—
अमेध्यैर् अवमृष्टम् २५

**1/05/16/26**—
कीटो वामेध्य-सेवी २६

**1/05/16/27**—
मूषकलाङ्गं वा २७

**1/05/17/17**—
कृतान्नं पर्युषितम् अखाद्यापेयानाद्यम् १७

**1/05/17/18**—
शुक्तं+++(=काल-पकेनाऽम्लीभूतं)+++ च १८

**1/05/17/19**—
फाणित+++(=शर्कररस)+++-पृथुक+++(=चिउडा)+++-तण्डुल-करम्ब+++(=दधि+शक्तु)+++-भरुज+++(=भ्रष्टयव)+++-सक्तु-शाक-मांस-पिष्ट-क्षीर-विकारौषधि-वनस्पति-मूल-फल-वर्जम् १९

**1/05/17/20**—
शुक्तं चापरयोगम् २०

**1/05/17/21**—
सर्वं मद्यमपेयम् २१

**1/05/17/22**—
तथैलकं पयः २२

**1/05/17/23**—
उष्ट्रीक्षीर-मृगीक्षीर-सन्धिनीक्षीर-यमसूक्षीराणीति २३

**1/05/17/24**—
धेनोश्चानिर्दशायाः +++(प्रसवाद् १० दिनेभ्यः प्राक्)+++ २४

**1/05/17/25**—
तथा कीलालौषधीनां च २५

**1/05/17/26**—
करञ्ज-पलण्डु-परारीकाः २६

**1/05/17/27**—
यच्चान्यत् परिचक्षते २७

**1/05/17/28**—
क्याक्वभोज्यमिति हि ब्राह्मणम् २८

**1/05/17/29**—
एकखुरोष्ट्रगवयग्रामसूकरशरभगवाम् २९

**1/05/17/30**—
धेनु+अनडुहोर्भक्ष्यम् ३०

**1/05/17/31**—
मेध्यमानडुहमिति वाजसनेयकम् ३१

**1/05/17/32**—
कुक्कुटो विकिराणाम् +++(=खनित्वा कीटान्यश्नन्ति ये तेषु, अभक्ष्यम्)+++ ३२

**1/05/17/33**—
प्लवः प्रतुदाम् ३३

**1/05/17/34**—
क्रव्यादः ३४

**1/05/17/35**—
हंसभासचक्रवाकसुपर्णाश्च ३५

**1/05/17/36**—
क्रुञ्च-क्रौञ्च-वार्ध्राणस-लक्ष्मण-वर्जम् +++(अभक्ष्यम्)+++ ३६

**1/05/17/37**—
पञ्चनखानां गोधा-कच्छप-श्वाविट्-शल्यक-खण्ग-शश-पूतिखष-वर्जम् ३७

**1/05/17/39**—
सर्पशीर्षी मृदुरः क्रव्यादो ये चान्ये विकृता यथा मनुष्यशिरसः ३९

**2/08/20/10**—
आत्त-तेजसां भोजनं वर्जयेत् १०

**2/04/09/07**—
उपेतः स्त्रीणामनुपेतस्य चोच्छिष्टं वर्जयेत् ७

  

#### विपदि
**1/06/18/05**—
न सुभिक्षाः स्युः ५

**1/06/18/06**—
स्वयमप्यवृत्तौ सुवर्णं दत्त्वा पशुं वा भुञ्जीत ६

**1/06/18/07**—
नात्यन्तमन्ववस्येत् ७

**1/06/18/08**—
वृत्तिं प्राप्य विरमेत् ८

**1/06/18/14**—
+++(शूद्रस्य)+++ तस्यापि धर्मोपनतस्य +++(= धर्मार्थम् आश्रितस्य)+++ १४

**1/06/18/15**—
सुवर्णं दत्वा पशुं वा भुञ्जीत नात्यन्तमन्ववस्येद्वृत्तिं प्राप्य विरमेत् १५

  

### भोज्यता परिकरजन्या
#### पाचक-परिवेषक-पङ्क्त्यादौ
**1/05/16/21**—
अप्रयतोपहतम् अन्नम् अप्रयतं, न त्व् अभोज्यम् २१

**विश्वास-टिप्पनी**—
अप्रयतम् अन्नम्  
अग्नाव् अधिश्रितम्  
अद्भिः प्रोक्षितं  
भस्मना मृदा वा संस्पृष्टं  
वाचा च प्रशस्तं  
प्रयतं भवति  
भोज्यं च ।

**1/05/16/22**—
अप्रयतेन तु शूद्रेणोपहृतम् अभोज्यम् २२

**1/05/16/28**—
पदा वोपहतम् २८

**1/05/16/29**—
सिचा +++(वस्त्राञ्चलेन)+++ वा २९

**1/05/16/30**—
शुना वापपात्रेण वा दृष्टम् ३०

**1/05/16/31**—
सिचा वोपहृतम् ३१

**1/05/16/32**—
दास्या वा नक्तमाहृतम् ३२

**1/05/16/33**—
भुञ्जानं वा ३३

**1/05/17/01**—
यत्र शूद्र उपस्पृशेत् १

**1/05/17/02**—
अनर्हद्भिर्वा समानपङ्क्तौ २

**1/05/17/03**—
भुञ्जानेषु व यत्रानूत्थायोच्छिष्टं प्रयच्छेदाचामेद्वा ३

**1/05/17/04**—
कुत्सयित्वा वा यत्रान्नं दद्युः ४

**1/05/17/05**—
मनुष्यैरवघ्रातमन्यैर्वामेध्यैः ५

**2/02/03/02**—
भाषां कासं क्षवयुमित्यभिमुखो ऽन्नं वर्जयेत् २

**2/02/03/03**—
केशानङ्गं वासश्चालभ्याप उपस्पृशेत् ३

**2/02/03/04**—
आर्याधिष्ठिता वा शूद्राः संस्कर्तारः स्युः ४

**2/02/03/05**—
तेषां स एवाचमनकल्पः ५

**2/02/03/06**—
अधिकमहरहः केशश्मश्रुलोमनखवापनम् ६

**2/02/03/07**—
उदकोपस्पर्शनं च सह वाससा ७

**2/02/03/08**—
अपि वाष्टमीष्वेव पर्वसु वा वपेरन् ८

  

#### पाके
**2/06/15/13**—
यस्याग्नौ न क्रियते यस्य चाग्रं न दीयते न तद्भोक्तव्यम् १३

  

#### दातरि
**1/05/17/14**—
नाऽऽपणीयम् +++(पक्वं)+++ अन्नम् अश्नीयात् १४

**1/05/17/15**—
तथा +++(ऽऽपणियान्)+++ रसान् +++(नाश्नीयात्)+++, आम+++(=अपक्व)+++-मांस-मधु-लवणानीति परिहाप्य १५

**1/05/17/16**—
तैल-सर्पिषी तूपयोजयेद् उदकेऽवधाय १६

**1/06/18/01**—
मध्वामं मार्गं मांसं भूमिर् मूलफलानि रक्षा-गव्यूतिर्-निवेशनं युग्यघासश् चोग्रतः प्रतिगृह्याणि १

**1/06/18/02**—
एतान्यपि नानन्तेवास्याहृतानीति हारीतः २

**1/06/18/03**—
आमं वा गृह्णीरन् ३

**1/06/18/04**—
कृतान्नस्य वा विरसस्य ४

**1/06/18/09**—
त्रयाणां वर्णानां क्षत्रियप्रभृतीनां समावृत्तेन न भोक्तव्यम् ९

**1/06/18/13**—
सर्ववर्णानां स्वधर्मे वर्तमानानां भोक्तव्यं, शूद्र-वर्जमित्येके १३

**1/06/18/11**—
यत्राप्रायश्चित्तं कर्मासेवते प्रायश्चित्तवति ११

**1/06/18/12**—
चरितनिर्वेषस्य भोक्तव्यम् १२

**1/06/18/16**—
सङ्घान्नमभोज्यम् १६

**1/06/18/17**—
परिक्रुष्टं +++(=सर्वान् भोजनार्थम् आह्वान्ति ये)+++ च १७

**1/06/18/18**—
सर्वेषां च शिल्पाजीवानाम् १८

**1/06/18/19**—
ये च शस्त्रमाजीवन्ति १९

**1/06/18/20**—
ये चाधिम् +++(भाटकग्राहकाः)+++ २०

**1/06/18/21**—
भिषक् २१

**1/06/18/22**—
वार्धुषिकः +++(वृद्ध्युपजीविनः)+++ २२

**1/06/18/23**—
दीक्षितोऽक्रीतराजकः २३

**1/06/18/24**—
अग्नीषोमीयसंस्थायामेव २४

**1/06/18/25**—
हुतायां वा वपायां दीक्षितस्य भोक्तव्यम् २५

**1/06/18/26**—
यज्ञार्थे वा निर्दिष्टे शेषाद्भुञ्जीरन्न् इति हि ब्राह्मणम् २६

**1/06/18/27**—
क्लीबः २७

**1/06/18/28**—
राज्ञां प्रैषकरः २८

**1/06/18/29**—
अहविर्याजी २९

**1/06/18/30**—
चारी ३०

**1/06/18/31**—
अविधिना च प्रव्रजितः ३१

**1/06/18/32**—
यश्चाग्नीनपास्यति ३२

**1/06/18/33**—
यश्च सर्वान्वर्जयते, सर्वान्नी च श्रोत्रियो +++(ऽपि)+++, निराकृतिर् +++(=अस्वाध्यायः)+++ वृषलीपतिः ३३

**1/06/19/01**—
मत्त उन्मत्तो बद्धो ऽणिकः+++(=पुत्राच् छ्रुतग्राही)+++ प्रत्युपविष्टो+++(?)+++ यश्च प्रत्युपवेशयते तावन्तं कालम् १ …

**1/06/19/02**—
क अश्यान्नः २  

**1/06/19/03**—
य ईप्सेद्+++(=प्रार्थ्यते [भोक्तव्यमिति, तस्यान्न])+++ इति कण्वः ३

**1/06/19/04**—
पुण्य +++(अन्न)+++ इति कौत्सः ४

**1/06/19/05**—
यः कश्चिद् दद्यादिति वार्ष्यायणिः +++(आपस्तम्बेनायम् पक्षो निराकरिष्यते ऽग्रे)+++५  

**1/06/19/06**—
यदि ह रजः +++(=पापम्)+++ स्थावरं - पुरुषे भोक्तव्यम्, अथ चेच् चलं - दानेन निर्दोषो भवति ६

**1/06/19/07**—
शुद्धा भिक्षा भोक्तव्या +++(इति)+++ एककुणिकौ काण्वकुत्सौ तथा पुष्करसादिः ७

**1/06/19/08**—
सर्वतोपेतं +++(=अप्रार्थ्य लब्धम् भोज्यमिति)+++ वार्ष्यायणीयम्  +++(मतम् - आपस्तम्बो निराकरिष्यत्यग्रे)+++८   

**1/06/19/09**—
पुण्यस्येप्सतो +++(ऽन्नस्य)+++ भोक्तव्यम् +++(इत्यापस्तम्बनिश्चयः)+++ ९

**1/06/19/10**—
पुण्यस्याप्य् +++(दातुम्)+++ अनीप्सतो न भोक्तव्यम् १०

**1/06/19/11**—
यतः कुतश्चाभ्युद्यतं भोक्तव्यम् ११

**1/06/19/12**—
नाननियोगपूर्वमिति हारीतः १२

**1/06/19/13**—
अथ पुराणे श्लोकावुदाहरन्ति । उद्यतामाहृतां भिक्षां पुरस्तादप्रवेदिताम् । भोज्यां मेने प्रजापतिरपि दुष्कृतकारिणः । न तस्य पितरोऽश्नन्ति दश वर्षाणि पञ्च च । न च हव्यं वहत्यग्निर्यस्तामभ्यधिमन्यत इति १३

**1/06/19/14**—
चिकित्सकस्य मृगयोः शल्यकृन्तस्य पाशिनः । कुलटायाः षण्ढकस्य च तेषामन्नमनाद्यम् १४

**1/06/19/15**—
अथाप्युदाहरन्ति । अन्नादे भ्रूणहा मार्ष्टि अनेना अभिशंसति । स्तेनः प्रमुक्तो राजनि याचन्ननृतसङ्कर इति १५

## ब्रह्मयज्ञः

### विधानम्
**1/04/12/01**—
तपः स्वाध्याय इति ब्राह्मणम् १

**1/04/12/02**—
तत्र श्रूयते । स यदि तिष्ठन्न् आसीनः शयानो वा स्वाध्यायमधीते तप एव तत्तप्यते तपो हि स्वाध्याय इति २

  

### क्रमः
**1/03/11/21**—
नित्यप्रश्नस्य चाविधिना २१

**1/03/11/22**—
तस्य विधिः २२

**1/03/11/23**—
अकृतप्रातराश उदकान्तं गत्वा प्रयतः शुचौ देशेऽधीयीत यथाध्यायम् उत्सृजन् वाचा २३

**1/03/11/24**—
मनसा चानध्याये २४

**1/03/11/25**—
विद्युति चाभ्यग्रायां स्तनयित्नाव् अप्रायत्ये प्रेतान्ने नीहारे च मानसं परिचक्षते २५

**1/03/11/26**—
श्राद्धभोजन एवैके २६

  

#### रात्रौ
**1/11/32/12**—
अनध्यायो निशायाम् +++(=रात्रेर् मध्यभागः)+++ - अन्यत्र धर्मोपदेशाच् छिष्येभ्यः १२   

**1/11/32/13**—
मनसा वा स्वयम् +++(अधीयीत)+++॥ १३ ॥  

**1/11/32/14**—
ऊर्ध्वम् अर्धरात्राद् अध्यापनम् १४

**1/11/32/15**—
नापररात्रम् उत्थायानध्याय इति संविशेत् १५

**1/11/32/16**—
कामम् +++(स्तम्बादिषु लीनः)+++ अपश्-शयीत १६

**1/11/32/17**—
मनसा वाधीयीत १७

  

+++(अन्यत्रोक्तः - अनध्याय-विषयः)+++
## दीवनम्

**2/09/25/12**—
सभाया मध्ये ऽधिदेवनमुद्धत्या ऽऽवोक्ष्या ऽऽक्षान् निवपेद् युग्मान् वैभीतकान्यथार्थान् १२

**2/09/25/13**—
आर्याः शुचयः सत्यशीला दीवितारः स्युः १३

## लोकसङ्ग्रहः

**2/08/20/21**—
संग्रहीता च मनुष्यान् +++(हितवचनादिभिः)+++ २१

## मैथुनम्

### विधिः
**1/11/32/02**—
मिथुनी-भूय च, न तया सह सर्वां रात्रिं शयीत २

**2/01/01/21**—
यावत्संनिपातं चैव सहशय्या २१

**2/01/01/22**—
ततो नाना २२

**2/01/01/23**—
उदकोपस्पर्शनम् २३

**2/01/02/01**—
अपि वा लेपान्प्रक्षाल्याचम्य प्रोक्षणमङ्गानाम् १

**2/01/01/20**—
स्त्रीवाससैव संनिपातः स्यात् २०

  

### कालनियमाः
**1/11/30/19**—
तथा ष्ठेवन-मैथुनयोः कर्माप्सु वर्जयेत् १९

**2/01/01/16**—
अहन्यसंवेशनम् १६

**1/11/32/01**—
प्रवचन-युक्तो वर्षा-शरदं मैथुनं वर्जयेत् १

  
+++(पर्वनियमाः विशेषव्रतनियमाश्च पृथग् उक्ताः।)+++

### नित्यकर्मत्वम्
**1/11/32/06**—
सदा निशायां दारं प्रत्य् अलंकुर्वीत ६

  

…   
**1/11/32/05**—
अन्-आविः+++(भूत)+++-स्रग्-अनुलेपणः स्यात् ५

**2/01/01/17**—
ऋतौ च संनिपातो दारेणानुव्रतम् १७

**2/01/01/18**—
अन्तरालेऽपि दार एव १८

**2/01/01/19**—
ब्राह्मणवचनाच्च संवेशनम् १९

  

### पात्रनियमः
**2/06/13/03**—
पूर्ववत्याम्, असंस्कृतायां, वर्णान्तरे च मैथुने दोषः ३

**2/06/13/04**—
तत्रापि दोषवान्पुत्र एव ४

  

### ऊर्ध्वरेतः-प्रशंसा-निन्दने
**2/09/23/03**—
अथ पुराणे श्लोकाव् उदाहरन्ति ३

**2/09/23/04**—
अष्टाशीति-सहस्राणि ये  
प्रजाम् ईशिर +++(=अभ्यनन्दन्)+++ ऋर्षयः ।  
दक्षिणेनार्यम्णः पन्थानं  
ते श्मशानानि भेजिरे ४

**2/09/23/05**—
अष्टाशीतिसहस्राणि ये प्रजां नेषिरर्षयः ।  
उत्तरेणार्यम्णः पन्थानं तेऽमृतत्वं हि कल्पते ५

**2/09/23/06**—
इत्यूर्ध्वरेतसां +++(=गृहस्थेतरेषाम्)+++ प्रशंसा ६

**2/09/23/07**—
अथापि संकल्प-सिद्धयो +++(=सङ्कल्पत एव सिद्धिः)+++ भवन्ति ७

**2/09/23/08**—
यथा वर्षं, प्रजा-दानं,  
दूरे दर्शनं, मनो-जवता,  
यच्चान्यद् एवं युक्तम् ८

**2/09/23/09**—
तस्माच् छ्रुतितः, प्रत्यक्ष-फलत्वाच् च  
विशिष्टान् आश्रमान् एतान् एके ब्रुवते ९

**2/09/23/10**—
त्रैविद्य-वृद्धानां तु  
वेदाः प्रमाणम्  
इति निष्ठा।  
तत्र यानि श्रूयन्ते  
व्रीहि-यव-पश्व्-आज्य-पयः-कपाल-पत्नी-संबन्धान्य्  
उच्चैर् नीचैः कार्यम् इति  
तैर् विरुद्ध आचारो ऽप्रमाणम् इति मन्यन्ते १०

**2/09/23/11**—
यत् तु श्मशानम् उच्यते  
+++("दक्षिणेनार्यम्णः पन्थानं ते श्मशानानि भेजिरे" इत्यस्मिन्)+++  
नाना-कर्मणाम् एषोऽन्ते पुरुष-संस्कारो विधीयते ११

**2/09/23/12**—
ततः परम् अनन्त्यं फलं स्वर्ग्य-शब्दं श्रूयते १२

**2/09/24/14**—
स्यात् तु कर्मावयवेन तपसा वा कश्चित् सशरीरो ऽन्वन्तं लोकं जयति, सङ्कल्पसिद्धिश् च स्यान् - न तु तज् ज्यैष्ठ्यम् आश्रमाणाम् १४

## निद्रा

**1/11/32/11**—
आ +++(मध्य)+++निशाया जागरणम् +++(स्यात्)+++ ११

**1/11/32/15**—
नापररात्रम् उत्थायानध्याय इति संविशेत् १५

**1/11/32/16**—
कामम् +++(स्तम्बादिषु लीनः)+++ अपश्-शयीत १६

**1/11/32/17**—
मनसा वाधीयीत १७

  

### सन्ध्या-निद्रा-प्रायश्चित्तम्
**2/05/12/13**—
स्वपन्न् अभिनिम्रुक्तो +++(=सूर्यास्तसमये निद्रालुः)+++ नाश्वान् +++(=अनश्नन्)+++ वाग्यतो रात्रिमासीत । श्वोभूत उदकमुपस्पृश्य वाचं विसृजेत् १३

**2/05/12/14**—
स्वपन्न् अभ्युदितो +++(नाम सूर्योदये निद्रालुः)+++ नाश्वान्+++(=अनश्नन्)+++ वाग्यतोऽहस्तिष्ठेत् १४

**2/05/12/15**—
आतमितोः प्राणमायच्छेदित्येके +++(तावद् वा प्राणान् आयमयेद् यावद् अङ्गग्लानिर् न स्यात्)+++१५  

  

### दुःस्वप्ने
**2/05/12/15**—
आतमितोः प्राणमायच्छेदित्येके +++(तावद् वा प्राणान् आयमयेद् यावद् अङ्गग्लानिर् न स्यात्)+++१५  

**2/05/12/16**—
स्वप्नं वा पापकं दृष्ट्वा १६

## प्रयाणम्

### विधिः
**1/11/31/21**—
न कुसृत्या ग्रामं प्रविशेत् ।  
यदि प्रविशेन् "नमो रुद्राय वास्तोष्पतय" इत्येताम् ऋचं जपेद् अन्यां वा रौद्रीम् २१

  

### वर्जनीय-स्थानानि
**1/11/32/21**—
नगर-प्रवेशनानि च वर्जयेत् २१

  

### यानेषु
**1/11/32/25**—
गार्दभं यानम् आरोहणे,  
विषमारोहणावरोहणानि च वर्जयेत् २५

**1/11/32/26**—
बाहुभ्यां च नदी-तरम् २६

**1/11/32/27**—
नावां च सांशयिकीम् +++(वर्जयेत्)+++२७

## +शौचम्

### आत्मा

#### चोदनम्, फलम्
**1/08/22/01**—
अध्यात्मिकान् योगान् अनुतिष्ठेन् न्याय-संहितान् अनैश्चारिकान् १

**1/08/22/02**—
आत्म-लाभान् न परं विद्यते २

**2/09/21/13**—
सत्यानृते सुखदुःखे वेदानिमं लोकममुं च परित्यज्यात्मानम् अन्विच्छेत् १३

**2/09/21/14**—
बुद्धे क्षेम-प्रापणम् १४

**2/09/21/15**—
तच् छास्त्रैर् विप्रतिषिद्धम् १५

**2/09/21/16**—
बुद्धे चेत्क्षेमप्रापणम्  
इहैव न दुःखम् उपलभेत १६

**2/09/21/17**—
एतेन परं +++(=पारलौकिकं [दुःखं])+++ व्याख्यातम् +++(न स्वैरचारिणां निवर्तत इति)+++१७

  

#### आत्मा
**1/08/22/03**—
तत्रात्मलाभीयाञ् श्लोकान् उदाहरिष्यामः ३

**1/08/22/04**—
पूः प्राणिनः सर्व एव गुहाशयस्य । अहन्यमानस्य विकल्मषस्य ।  
अचलं चलनिकेतं येऽनुतिष्ठन्ति तेऽमृताः ४

**1/08/22/05**—
यदिदमिदिहेदिह लोके विषयमुच्यते । विधूय कविरेतदनुतिष्ठेद्गुहाशयम् ५

**1/08/22/06**—
आत्मन्न् एवाहमलब्ध्वैतद्धितं सेवस्व नाहितम् । अथान्येषु प्रतीच्छामि साधुष्ठानमनपेक्षया । महान्तं तेजसस्कायं सर्वत्र निहितं प्रभुम् ६

**1/08/22/07**—
सर्वभूतेषु यो नित्यो विपश्चिदमृतो ध्रुवः । अनङ्गो ऽशब्दोऽशरीरोऽस्पर्शश्च महाञ्शुचिः । स सर्वं परमा काष्ठा स वैषुवतं स वै वैभाजनं पुरम् ७

**1/08/22/08**—
तं योऽनुतिष्ठेत्सर्वत्र प्राध्वं चास्य सदाचरेत् । दुर्दर्शं निपुणं युक्तो यः पश्येत्स मोदेत विष्टपे ८

**1/08/23/01**—
आत्मन् पश्यन् सर्वभूतानि न मुह्येच्चिन्तयन्कविः । आत्मानं चैव सर्वत्र यः पश्येत्स वै ब्रह्मा नाकपृष्ठे विराजति १

**1/08/23/02**—
निपुणोऽणीयान्बिसोर्णाया यः सर्वमावृत्य तिष्ठति । वर्षीयांश्च पृथिव्या ध्रुवः सर्वमारभ्य तिष्ठति । स इन्द्रियैर्जगतोऽस्य ज्ञानादन्योऽनन्यस्य ज्ञेयात्परमेष्ठी विभाजः । तस्मात्कायाः प्रभवन्ति सर्वे स मूलं शाश्वतिकः स नित्यः २

  

#### सन्न्यास-नियमाः
**2/09/21/07**—
अथ परिव्राजः ७

**2/09/21/08**—
अत एव ब्रह्मचर्यवान्प्रव्रजति ८

**2/09/21/09**—
तस्योपदिशन्ति ९

**2/09/21/10**—
अनग्निर् अनिकेतः स्याद्  
अशर्माशरणो मुनिः  
स्वाध्यायैवोत्सृजमानो वाचं  
ग्रामे प्राण-वृत्तिं प्रतिलभ्य  
+अनिहो ऽनमुत्रश् चरेत् १०

**2/09/21/11**—
तस्य मुक्तम् +++(=त्यक्तम्)+++ आच्छादनं विहितम् ११

**2/09/21/12**—
सर्वतः +++(विधितो निषेधतश्च)+++ परिमोक्षम् एके १२

  

#### योग-विधिः
+++(साधारणधर्माः आश्रम-पङ्क्ताव् उक्ताः)+++ 

**1/08/23/03**—
दोषाणां तु विनिर्घातो योगमूल इह जीविते । निर्हृत्य भूतदाहीयान् क्षेमं गच्छति पण्डितः ३

**2/02/05/19**—
मनसा वाचा प्राणेन चक्षुषा श्रोत्रेण त्वक्शिश्नोदरारम्भनणानास्रावान्परिवृञ्जानो ऽमृतत्वाय कल्पते १९

### दण्डनम्

#### साधारण-दण्डन-विधिः
**2/05/11/01**—
इतरेषां वर्णानामा प्राणविप्रयोगात्समवेक्ष्य तेषां कर्माणि राजा दण्डम्प्रणयेत् १

**2/05/11/02**—
न च संदेहे दण्डं कुर्यात् २

**2/05/11/03**—
सुविचितं विचित्या दैवप्रश्नेभ्यो राजा दण्डाय प्रतिपद्येत ३

**2/05/11/04**—
एवंवृत्तो राजोभौ लोकावभिजयति ४

**2/10/27/18**—
नियमातिक्रमणमन्यं वा रहसि बन्धयेत् १८

**2/10/27/19**—
आ समापत्तेः १९

**2/10/27/20**—
असमापत्तौ नाश्यः २०

**2/10/27/21**—
आचार्य, ऋत्विक्, स्नातको, राजेति त्राणं +++(=दण्डन-ह्रासनम् "अहं वारयामीमम्" इति)+++ स्युर् - अन्यत्र वध्यात् २१

**2/11/28/12**—
अदण्ड्यः कामकृते तथा प्राणसंशये भोजनमाददानः १२

**2/11/28/13**—
प्राप्तनिमित्ते दण्डाकर्मणि राजानमेनः स्पृशति १३

  

#### ब्राह्मण-दण्डनम्
**2/05/10/12**—
न्यस्तायुधप्रकीर्णकेशप्राञ्जलिपराङावृत्तानामार्या वधं परिचक्षते ११

**2/05/10/13**—
शास्त्रैरधिगतानामिन्द्रि यदौर्बल्याद्विप्रतिपन्नानां शास्ता निर्वेषमुपदिशेद्यथाकर्म यथोक्तम् १२

**2/05/10/14**—
तस्य चेच्छास्त्रमतिप्रवर्तेरन्रजानं गमयेत् १३

**2/05/10/15**—
राजा पुरोहितं धर्मार्थकुशलम् १४

**2/05/10/16**—
स ब्राह्मणान्नियुञ्ज्यात् १५

  

#### स्तेये
+++(शूद्रः)+++  
**2/10/27/16**—
पुरुषवधे स्तेये भूम्यादान इति स्वान्यादाय वध्यः १६

**2/10/27/17**—
चक्षुनिरोधस्त्वेतेषु ब्राह्मणस्य १७

**2/11/28/10**—
परपरिग्रहमविद्वानाददान एधोदके मूले पुष्पे फले गन्धे ग्रासे शाक इति वाचा बाध्यः १०

**2/11/28/11**—
विदुषो वाससः परिमोषणम् ११

  

##### स्तेनः +++(ब्रह्मस्वापहारः)+++
**1/09/25/04**—
स्तेनः प्रकीर्णकेशोऽए मुसलमादाय राजानं गत्वा कर्माचक्षीत । तेनैनं हन्याद्वधे मोक्षः ४

**1/09/25/05**—
अनुज्ञातेऽनुज्ञातारमेनः ५

**1/09/25/06**—
अग्निं वा प्रविशेत्तीक्ष्णं वा तप आयच्छेत् ६

**1/09/25/07**—
भक्तापचयेन वात्मानं समाप्नुयात् ७

**1/09/25/08**—
कृच्छ्रसंवत्सरं वा चरेत् ८

**1/09/25/09**—
अथाप्युदाहरन्ति । स्तेयं कृत्वा सुरां पीत्वा गुरुदारं च गत्वा ब्रह्महत्यामकृत्वा चतुर्थकाला मितभोजनाः स्युरपोऽभ्यवेयुः सवनानुकल्पम् ९

**1/09/25/10**—
स्थानासनाभ्यां विहरन्त एते त्रिभिर्वर्षैरप पापं नुन्दते १०

**1/09/26/05**—
स्त्रीणां चैवम् ५

  

#### पतनीये दण्डः
**1/07/21/20**—
दोषं बुद्ध्वा  
न पूर्वः परेभ्यः पतितस्य समाख्याने स्याद्,  
वर्जयेत् त्व् एनं धर्मेषु २०

**1/10/28/06**—
न पतितमाचार्यं ज्ञातिं वा दर्शनार्थो गच्छेत् ६

**1/10/28/07**—
न चास्माद्भोगानुपयुञ्जीत ७

**1/10/28/08**—
यदृच्छासंनिपात उपसंगृह्य तूष्णीं व्यतिव्रजेत् ८

**1/10/28/09**—
माता पुत्रत्वस्य भूयांसि कर्माण्यारभते तस्यां शुश्रूषा नित्या पतितायामपि ९

**1/10/28/10**—
न तु धर्मसंनिपातः स्यात् १०

**1/10/29/08**—
अथाभिशस्ताः समवसाय  
पतित-पुत्रेषु चरेयुर् धार्म्यम् इति  
सांशित्येतरेतर-याजका इतरेतराध्यापका मिथो विवहमानाः ८

**1/10/29/09**—
पुत्रान्संनिष्पाद्य ब्रूयुर् -  
"विप्रव्रजततास्मद् -  
एवं ह्य् अस्मत्स्व् आर्याः संप्रत्यपत्स्यते"ति ९

**1/10/29/10**—
अथापि न सेन्द्रि यः पतति १०

**1/10/29/11**—
तदेतेन वेदितव्यम् । अङ्गहीनो हि साङ्गं जनयति ११

**1/10/29/12**—
मिथ्यैतदिति हारीतः १२

**1/10/29/13**—
दधिधानीसधर्मा स्त्री भवति १३

**1/10/29/14**—
यो हि दधिधान्यामप्रयतं पय आतच्य मन्थति न तेन धर्मकृत्यं क्रियते । एवमशुचि शुक्लं यन्निवर्तते न तेन सह संप्रयोगो विद्यते १४

  

#### अगौरव-दर्शने
**2/10/27/15**—
वाचि पथि शय्यायाम् आसन इति समीभवतो दण्डताडनम् +++(शूद्रस्य)+++१५   

पुरुषवधे स्तेये भूम्यादान इति स्वान्यादाय वध्यः १६

### इन्द्रिय-नियमनम्

**1/11/31/18**—
उद्यन्तम् अस्तं यन्तं चादित्यं दर्शने वर्जयेत् १८

  

#### स्पर्शे
**1/11/31/06**—
ब्राह्मणस्य गोर् इति पदोपस्पर्शनं वर्जयेत् ६

**1/11/31/07**—
हस्तेन चाकारणात् ७

  

#### गमने
**1/11/31/13**—
वत्स-तन्तीं च नोपरि गच्छेत् १३

**1/11/31/14**—
प्रेङ्खाव्+++(=डोलास्तम्भौ)+++ अन्तरेण च नातीयात् १४

   

(… पथि + अवकाशदानादिकम् "गौरवदर्शन"-पङ्क्ताव् उक्तम्।)

#### पादस्थितौ
**1/11/30/22**—
अग्निम्, अपो, ब्राह्मणं, गा, देवता, द्वारं, प्रतीवातं च  
शक्ति-विषये नाभिप्रसारयीत +++(पादौ)+++२२

**2/08/20/11**—
भस्म-तुषाधिष्ठानम् ११

**2/08/20/12**—
पदा पादस्य प्रक्षालनम् अधिष्ठानं च वर्जयेत् १२

**2/08/20/13**—
प्रेङ्खोलनं च पादयोः १३

**2/08/20/14**—
जानुनि चात्याधानं जङ्घायाः १४

  

#### क्रियान्तराणि
**1/11/32/28**—
तृण-च्छेदन-लोष्ट-विमर्दनाष्ठेवनानि चाकारणात् २८

**1/11/32/29**—
यच् चान्यत् परिचक्षते, यच् चान्यत् परिचक्षते २९

**2/05/12/12**—
पृष्ठतश्चात्मनः पाणी न संश्लेषयेत् १२

**2/08/20/15**—
नखैश् च नखवादनम् १५

**2/08/20/16**—
स्फोटनानि चाकारणात् १६

**2/08/20/17**—
यच् चान्यत् परिचक्षते १७

### मूत्र-निष्कासनम्

**1/11/30/15**—
शिरस् तु प्रावृत्य मूत्र-पुरीषे कुर्याद् - भूम्यां किंचिद् +++(तृणादि)+++ अन्तर्धाय १५

**1/11/30/15**—
शिरस् तु प्रावृत्य मूत्र-पुरीषे कुर्याद् - भूम्यां किंचिद् +++(तृणादि)+++ अन्तर्धाय १५

**1/11/30/16**—
छायायाम् मूत्रपुरीषयोः कर्म वर्जयेत् १६

**1/11/30/17**—
स्वां तु छायाम् अव-मेहेत् १७

**1/11/30/20**—
अग्निम् आदित्यम् अपो ब्राह्मणं गा देवताश् चाभिमुखो मूत्र-पुरीषयोः कर्म वर्जयेत् २०

**1/11/30/21**—
अश्मानं, लोष्ठम्,  
आर्द्रान् ओषधि-वनस्पतीन्+++(←पुष्पैर् विना फलन्ति)+++ ऊर्ध्वान् +++(→वातादिभिर् अभग्नान्)+++ आच्छिद्य,  
मूत्र-पुरीषयोः शुन्धने वर्जयेत् २१

**1/11/30/23**—
अथाप्य् उदाहरन्ति +++(ऽग्रे वक्ष्यमाणम्)+++ २३

**1/11/31/01**—
> प्राङ्-मुखो ऽन्नानि भुञ्जीत   
> उच्चरेद् दक्षिणा-मुखः ।  
> उदङ्-मुखो मूत्रं कुर्यात्  
> प्रत्यक्-पादावनेजनम् 

इति १

**1/11/31/02**—
आराच् चावसथान् मूत्रपुरीषे कुर्याद्, दक्षिणां दिशं दक्षिणापरां वा २

**1/11/31/03**—
अस्तम् इते च  
बहिर् ग्रामाद्,  
आराद् आवसथाद् वा मूत्रपुरीषयोः कर्म वर्जयेत् ३

  

#### ष्ठेवनम्
**1/11/30/19**—
तथा ष्ठेवन-मैथुनयोः कर्माप्सु वर्जयेत् १९

### नियमाः

#### नियमाः
**1/02/05/01**—
नियमेषु तपःशब्दः १

**1/02/05/02**—
तद्-अतिक्रमे विद्या-कर्म निःस्रवति ब्रह्म सहापत्याद् एतस्मात् २

**1/02/05/03**—
कर्तपत्यम् अनायुष्यं च ३

**1/02/05/04**—
तस्माद् ऋषयो ऽवरेषु न जायन्ते नियमाति-क्रमात् ४

**1/02/05/05**—
श्रुतर्षयस्तु भवन्ति केचित्कर्मफलशेषेण पुनःसंभवे ५

**1/02/05/06**—
यथा श्वेतकेतुः ६

   

#### व्रतानि
**2/08/18/04**—
अधो-नाभ्य्--उपरि-जान्व्-आच्छाद्य त्रि-षवणम् उदकम् उपस्पृशन्न्  
अनग्नि-पक्व-वृत्तिर् अच्छायोपगः स्थानासनिकः संवत्सरम् एतद् व्रतं चरेत् ।  
एतद् अष्टा-चत्वारिंशत् संमितम् इत्य् आचक्षते ४

  

ऊर्ध्वरेतो-विषयो ऽन्यत्रोक्तः।
### पर्व

**1/11/31/19**—
दिवादित्यः सत्त्वानि गोपायति,  
नक्तं चन्द्रमास्,  
तस्माद् अमावास्यायां निशायां स्वाधीय+++(=साधीय)+++ आत्मनो गुप्तिम् इच्छेत्  
प्रायत्य-ब्रह्मचर्य-काले चर्यया च १९

**1/11/31/20**—
सह ह्य् एतां रात्रिं सूर्याचन्द्रमसौ वसतः २०

  

#### गृहस्थेषु
**2/01/01/04**—
पर्वसु चोभयोर् उपवासः ४

**2/01/01/05**—
औपवस्तम् एव कालान्तरे भोजनम् ५

**2/01/01/06**—
तृप्तिश् चान्नस्य ६

**2/01/01/07**—
यच्चैनयोः प्रियं स्यात् तद् एतस्मिन्न् अहनि भुञ्जीयाताम् ७

**2/01/01/08**—
अधश्च शयीयाताम् ८

**2/01/01/09**—
मैथुनवर्जनं च ९

**2/01/01/10**—
श्वोभूते स्थालीपाकः १०

**2/01/01/11**—
तस्योपचारः पार्वणेन व्याख्यातः ११

### प्राणायामः

**2/05/12/15**—
आतमितोः प्राणमायच्छेदित्येके +++(तावद् वा प्राणान् आयमयेद् यावद् अङ्गग्लानिर् न स्यात्)+++१५  

**2/05/12/17**—
अर्थं वा सिषाधयिषन् १७

### प्रायश्चित्तम्

पतनीयेषु, यभनेषु च प्रायश्चित्तम् अन्यत्रोक्तम्।

#### साधारण-विधिः
**2/06/15/12**—
देशतः +++(→तीर्थस्थानेषु)+++ कालतः +++(→ग्रहणादौ)+++  शौचतः +++(→कृच्छ्रादेर् अन्ते)+++ सम्यक् प्रतिग्रहीतृत इति दानानि प्रतिपादयति १२

  

#### पतनीयेषु
**1/10/28/11**—
अधर्माहृतान् भोगान् अनुज्ञाय  
न वयं चाधर्मश् चेत्य् अभिव्याहृत्या  
ऽधोनाभ्य् उपरिजान्व् आछाद्य  
त्रिषवणम् उदकम् उपस्पृशन्न्  
अक्षीराक्षारालवणं भुञ्जानो  
द्वादश वर्षाणि नागारं प्रविशेत् ११

**1/10/28/12**—
ततः सिद्धिः १२

**1/10/28/13**—
अथ संप्रयोगः स्याद् आर्यैः १३

**1/10/28/14**—
एतद् एवान्येषाम् अपि पतनीयानाम् १४

  

##### सुरा
**1/09/25/03**—
सुरापोऽग्निस्पर्शां +++(क्वतिथां)+++ सुरां पिबेत् ३

**1/09/26/05**—
स्त्रीणां चैवम् ५

  

#### वाग्दोषे
**1/09/26/03**—
अनाक्रोश्यमाक्रुश्यानृतं वोक्त्वा त्रिरात्रमक्षीराक्षारालवणभोजनं ३

**1/09/26/04**—
शूद्रस्य सप्तरात्रमभोजनम् ४

**1/09/26/05**—
स्त्रीणां चैवम् ५

**2/10/27/14**—
जिह्वाच्छेदनं शूद्र स्यार्यं धार्मिकमाक्रोशतः १४

  

#### मिथ्याधीतौ
**1/09/26/10**—
मिथ्याऽधीत-प्रायश्चित्तम् १०

**1/09/26/11**—
संवत्सरम् आचार्य-हिते वर्तमानो  
वाचं यच्छेत्  
स्वाध्याय एवोत्सृजमानो वाचम्  
आचार्य आचार्य-दारे भिक्षाचर्ये च ११

**1/10/29/15**—
अभीचारानुव्याहारावशुचिकरावपतनीयौ १५

**1/10/29/16**—
पतनीयाविति हारीतः १६

  

#### अपपात्र-संसर्गे
**2/01/02/08**—
यथा चाण्डालोपस्पर्शने संभाषायां दर्शने च दोषस्तत्र प्रायश्चित्तम् ८

**2/01/02/09**—
अवगाहनमपामुपस्पर्शने संभाषायां ब्राह्मणसंभाषा दर्शने ज्योतिषां दर्शनम् ९

  

##### शूद्रसेवा
**1/09/27/11**—
यद् एकरात्रेण करोति पापं  
कृष्णं+++(→शूद्रं)+++ वर्णं ब्राह्मणः सेवमानः ।  
चतुर्थ-काल उदकाभ्यवायी +++(स्नानकर्ता)+++  
त्रिभिर् वर्षैस् तद् अपहन्ति पापम् ११

  

#### अन्यदोषेषु
**1/09/26/07**—
अनार्यव-पैशुन-प्रतिषिद्धाऽचारेष्व्  
अभक्ष्याऽभोज्याऽपेय-प्राशने  
शूद्रायां च रेतः सिक्त्वा ऽयोनौ च  
दोषवच् च कर्माभिसंधिपूर्वं कृत्वा ऽनभिसंधिपूर्वं वा  
ऽब्लिङ्गाभिर् अप उपस्पृशेद्  
वारुणीभिर् वान्यैर् वा पवित्रैर् यथा कर्माभ्यासः ७

**1/09/26/12**—
एवमन्येष्व् अपि दोषवत्स्व् अपतनीयेषूत्तराणि यानि वक्ष्यामः १२

**1/09/26/13**—
काम-मन्युभ्यां वा जुहुयात् -  
कामोऽकार्षीन् मन्युर् अकार्षीद् इति जपेद् वा १३

**1/09/26/14**—
पर्वणि वा तिलभक्ष उपोष्य वा श्वोभूत उदकम् उपस्पृश्य सावित्रीं प्राणायामशः सहस्र-कृत्व आवर्तयेद् अप्राणायामशो वा १४

**1/09/27/01**—
श्रावण्यां पौर्णमास्यां तिल-भक्ष उपोष्य वा  
श्वोभूते महानदम् उदकम् उपस्पृश्य  
सावित्र्या समित्-सहस्रम् आदध्याज् जपेद् वा १

**1/09/27/02**—
इष्टि-यज्ञ-क्रतून् वा पवित्रार्थान् आहरेत् २

**1/09/27/09**—
अथाऽपरम् ।  
बहून्य् अप्य् अपतनीयानि कृत्वा  
त्रिभिर् अनश्नत्-पारायणैः कृत-प्रायश्चित्तो भवति ९

**1/10/29/17**—
पतनीयवृत्तिस्त्वशुचिकराणां द्वादश मासान्द्वादशार्धमासान्द्वादश द्वादशाहान्द्वादश सप्ताहान्द्वादश त्र्यहान्द्वादशाहं सप्ताहं त्र्यहमेकाहम् १७

**1/10/29/18**—
इत्यशुचिकरनिर्वेषो यथा कर्माभ्यासः १८

**2/05/12/15**—
आतमितोः प्राणमायच्छेदित्येके +++(तावद् वा प्राणान् आयमयेद् यावद् अङ्गग्लानिर् न स्यात्)+++१५  

**2/05/12/18**—
नियमातिक्रमे चान्यस्मिन् १८

**2/05/12/22**—
अभिनिम्रुक्ताभ्युदित+++(=सन्ध्याशायिनौ)+++-कुनखि-श्यावदा-ऽग्रदिधिषु+++(=कनिष्ठाया वोढा)+++--दिधिषू-पति+++(अग्रदिधिषौ ज्येष्ठायाः पश्चाद् वोढा)+++-पर्याहित-परीष्ट-परिवित्त+++(=अकृतविवाहः कनिष्ठे कृतविवाहे)+++-परिविन्न+++(=कनिष्ठे भागग्राहिणि ज्येष्ठः)+++-परिविविदानेषु +++(=परिविन्न-भ्राता)+++ चोत्तरोत्तरस्मिन्न् अशुचिकर-निर्वेषो गरीयान् गरीयान् २२

**2/05/12/23**—
तच्च लिङ्गं +++(=कुनखित्वादिकम्)+++ चरित्वोद्धार्यमित्येके २३

  

#### अभोज्यभक्षणे
**1/09/27/03**—
अभोज्यं भुक्त्वा नैष्पुरीष्यम् +++(कदेति चेत् -)+++३

**1/09/27/04**—
तत्-सप्त-रात्रेणावाप्यते ४

**1/09/27/05**—
हेमन्त-शिशिरयोर् वोभयोः संध्योर् उदकम् उपस्पृशेत् ५

**1/09/27/06**—
कृच्छ्र-द्वादश-रात्रं वा चरेत् ६

**1/09/27/07**—
त्र्यहम् अनक्ताश्य्  
अदिवाशी ततस् त्र्यहं  
त्र्य्-अहम् अयाचित-व्रतस्  
त्र्यहं नाश्नाति किंचनेति  
कृच्छ्र-द्वादश-रात्रस्य विधिः ७

**1/09/27/08**—
एतम् एवाभ्यसेत् संवत्सरं - स कृच्छ्रसंवत्सरः ८

   

#### यभनमूलेषु
##### दाम्पत्य-व्यतिक्रमः
**1/10/28/19**—
दारव्यतिक्रमी खराजिनं बहिर्लोम परिधाय दारव्यतिक्रमिणे भिक्षामिति सप्तागाराणि चरेत् । सा वृत्तिः षण्मासान् १९

**1/10/28/20**—
स्त्रियास्तु भर्तृव्यतिक्रमे कृच्छ्रद्वादशरात्राभ्यासस्तावन्तं कालम् २०

**2/10/27/05**—
अविशिष्टं हि परत्वं पाणेः ५

**2/10/27/06**—
तद्व्यतिक्रमे खलु पुनरुभयोर्नरकः ६

  

##### अवकीर्णी ब्रह्मचारी
**1/09/26/08**—
गर्दभेनावकीर्णी निरृतिं पाकयज्ञेन यजेत ८

**1/09/26/09**—
तस्य शूद्रः प्राश्नीयात् ९

  

##### अनार्यागमनम् / अनार्यगमनम्
**1/09/26/07**—
अनार्यव-पैशुन-प्रतिषिद्धाऽचारेष्व्  
अभक्ष्याऽभोज्याऽपेय-प्राशने  
शूद्रायां च रेतः सिक्त्वा ऽयोनौ च  
दोषवच् च कर्माभिसंधिपूर्वं कृत्वा ऽनभिसंधिपूर्वं वा  
ऽब्लिङ्गाभिर् अप उपस्पृशेद्  
वारुणीभिर् वान्यैर् वा पवित्रैर् यथा कर्माभ्यासः ७

**1/09/27/10**—
अनार्यां शयने बिभ्रेद्,  
ददद् वृद्धिं+++(=interest)+++ +++(स्वद्रव्यस्य)+++, कषाय-पः+++(=सुराव्यतिरिक्तं मद्यं पिबन्)+++ ।  
अब्राह्मण इव +++(सर्वान्)+++ वन्दित्वा,  
तृणेष्व् आसीत पृष्ठ-तप् १०

**2/10/27/08**—
नाश्य आर्यः शूद्रायाम् ८

**2/10/27/09**—
वध्यः शूद्र आर्यायाम् ९

**2/10/27/10**—
दारं चास्य कर्शयेत् १०

  

##### परदारा-गमनम्, कुमारी-गमनम्
**1/10/28/01**—
यथा कथा च परपरिग्रहम् अभिमन्यते - स्तेनो ह भवतीति कौत्स-हारीतौ, तथा कण्व-पुष्करसादी १

**1/10/28/02**—
सन्त्य् अपवादाः परिग्रहेष्व् इति वार्ष्यायणिः २

**2/10/26/18**—
अबुद्धिपूर्वमलंकृतो युवा परदारमनुप्रविशन्कुमारीं वा वाचा बाध्यः १८

**2/10/26/19**—
बुद्धिपूर्वं तु दुष्टभावो दण्ड्यः १९

**2/10/26/20**—
संनिपाते वृत्ते शिश्नच्छेदनं सवृषणस्य २०

**2/10/26/21**—
कुमार्यां तु स्वान्यादाय नाश्यः २१

**2/10/26/22**—
अथ +++(परदार-कुमार्यौ)+++ भृत्ये राज्ञा २२

**2/10/26/23**—
रक्ष्ये चात ऊर्ध्वं मैथुनात् २३

**2/10/26/24**—
निर्वेषाभ्युपाये तु स्वामिभ्योऽवसृजेत् २४

**2/10/27/01**—
चरिते यथापुरं, +++(यतः)+++ धर्माद्धि संबन्धः १

**2/10/27/11**—
सवर्णायामन्यपूर्वायां सकृत्संनिपाते पादः पततीत्युपदिशन्ति +++(अतः पतितप्रायश्चित्तस्य पादस् तस्मै)+++ ११

**2/10/27/12**—
एवमभ्यासे पादः पादः १२

**2/10/27/13**—
चतुर्थे सर्वम् १३

   

##### गुरुतल्पगमनम्
**1/10/28/15**—
गुरुतल्पगामी तु सुषिरां सूर्मिं प्रविश्योभयत आदीप्याभिदहेदात्मानम् १५

**1/10/28/16**—
मिथ्यैतदिति हारीतः १६

**1/09/25/01**—
गुरुतल्पगामी सवृषणं शिश्नं परिवास्याञ्जलावाधाय दक्षिणां दिशमनावृत्तिं व्रजेत् १

**1/09/25/02**—
ज्वलितां वा सूर्मिं परिष्वज्य समाप्नुयात् २

**1/09/26/05**—
स्त्रीणां चैवम् ५

  

#### हत्यायाम्
**1/10/29/06**—
परीक्षार्थोऽपि ब्राह्मण आयुधं नाददीत ६

**1/10/29/07**—
यो हिंसार्थमभिक्रान्तं हन्ति मन्युरेव मन्युं स्पृशति न तस्मिन्दोष इति पुराणे ७

  

##### ब्रह्महत्या-पैशुनयोः
**1/09/24/06**—
पूर्वयोर्वर्णयोर्वेदाध्यायं हत्वा सवनगतं वाभिशस्तः ६

**1/09/24/07**—
ब्राह्मणमात्रं च ७

**1/09/24/08**—
गर्भं च तस्याविज्ञातम् ८

**1/09/24/09**—
आत्रेयीं +++(=ऋतुस्नाताम्)+++ च स्त्रियम् ९

**1/09/24/23**—
धर्मार्थसंनिपातेऽर्थग्राहिण एतदेव २३

**1/09/24/10**—
तस्य निर्वेषः +++(=प्रायश्चित्तम्)+++ १०

**1/09/24/11**—
अरण्ये कुटिं कृत्वा वाग्यतः शवशिरध्वजोऽर्धशाणीपक्षमधोनाभ्युपरिजान्वाच्छाद्य ११

**1/09/24/12**—
तस्य पन्था अन्तरा वर्त्मनी १२

**1/09/24/13**—
दृष्ट्वा चान्यमुत्क्रामेत् १३

**1/09/24/14**—
खण्डेन लोहितकेन शरावेण ग्रामे प्रतिष्ठेत १४

**1/09/24/15**—
कोऽभिशस्ताय भिक्षामिति सप्तागाराणि चरेत् १५

**1/09/24/16**—
सा वृत्तिः १६

**1/09/24/17**—
अलब्धोपवासः १७

**1/09/24/18**—
गाश्च रक्षेत् १८

**1/09/24/19**—
तासां निष्क्रमणप्रवेशने द्वितीयो ग्रामेऽर्थः १९

**1/09/24/20**—
द्वादश वर्षाणि चरित्वा सिद्धः सद्भिः संप्रयोगः २०

**1/09/24/21**—
आजिपथे वा कुटिङ्कृत्वा ब्राह्मणगव्योपजिगीषंआणो वसेत्त्रिः प्रतिराद्धोऽपजित्य वा मुक्तः २१

**1/09/24/22**—
आश्वमेधिकं वावभृथमवेत्य मुच्यते २२

   

अब्राह्मणश्चेद् हन्ता -

**1/09/25/11**—
प्रथमं वर्णं परिहाप्य प्रथमं वर्णं हत्वा संग्रामं गत्वावतिष्ठेत । तत्रैनं हन्युः ११

**1/09/25/12**—
अपि वा लोमानि त्वचं मांसमिति हावयित्वाग्निं प्रविशेत् १२

**1/09/26/06**—
येष्वाभिशस्त्यं तेषामेकाङ्गं छित्त्वाप्राणहिंसायाम् +++(ततः शूद्रहप्रायश्चित्तम्)+++ ६

  

श्रोत्रिय-हत्या, गुरुहत्या-  

**1/09/24/24**—
गुरुं हत्वा श्रोत्रियं वा कर्मसमाप्तमेतेनैव विधिनोत्तमादुच्छ्वासाच्चरेत् २४

**1/09/24/25**—
नास्यास्मिंल्लोके प्रत्यापत्तिर्विद्यते कल्मषं तु निर्हण्यते २५

**1/09/26/05**—
स्त्रीणां चैवम् ५

  

##### अन्य-हत्यायाम्
**1/10/28/17**—
यो ह्यात्मानं परं वाभिमन्यते +++(=हन्ति)+++ ऽभिशस्त एव स भवति १७

**1/10/28/18**—
एतेनैव विधिनोत्तमादुच्छ्वासाच्चरेत् । नास्यास्मिंल् लोके प्रत्यापत्तिर्विद्यते । कल्मषं तु निर्हण्यते १८

  

##### भ्रूणहा
**1/10/28/21**—
अथ भ्रूणहा श्वाजिनं खराजिनं वा बहिर्लोम परिधाय पुरुषशिरः प्रतीपानार्थमादाय २१

**1/10/29/01**—
खट्वाङ्गं दण्डार्थे कर्मनामधेयं प्रब्रुवाणश्चङ्क्रम्येत को भ्रूणघ्ने भिक्षामिति । ग्रामे प्राणवृत्तिं प्रतिलभ्य शून्यागारं वृक्षमूलं वाभ्युपाश्रयेन्न हि म आर्यैः संप्रयोगो विद्यते १-१

एतेनैव विधिनोत्तमादुच्छ्वासाच्चरेत् । नास्यास्मिंल् लोके प्रत्यापत्तिर्विद्यते । कल्मषं तु निर्हण्यते १-२  

**1/10/29/01**—
खट्वाङ्गं दण्डार्थे कर्मनामधेयं प्रब्रुवाणश्चङ्क्रम्येत को भ्रूणघ्ने भिक्षामिति । ग्रामे प्राणवृत्तिं प्रतिलभ्य शून्यागारं वृक्षमूलं वाभ्युपाश्रयेन्न हि म आर्यैः संप्रयोगो विद्यते १-१

एतेनैव विधिनोत्तमादुच्छ्वासाच्चरेत् । नास्यास्मिंल् लोके प्रत्यापत्तिर्विद्यते । कल्मषं तु निर्हण्यते १-२  

  

##### जनवधे
**1/09/24/01**—
क्षत्रियं हत्वा गवां सहस्रं वैरयातनार्थं दद्यात् १

**1/09/24/02**—
शतं वैश्ये २

**1/09/24/03**—
दश शूद्रे ३

**1/09/24/04**—
ऋषभश्चात्राधिकः सर्वत्र प्रायश्चित्तार्थः ४

**1/09/24/05**—
स्त्रीषु चैतेषामेवम् ५

**1/09/26/05**—
स्त्रीणां चैवम् ५

  

… +++(शूद्रः)+++  
**2/10/27/16**—
पुरुषवधे स्तेये भूम्यादान इति स्वान्यादाय वध्यः १६

**2/10/27/17**—
चक्षुनिरोधस्त्वेतेषु ब्राह्मणस्य १७

##### प्राणिहत्यायाम्
**1/09/25/13**—
वायसप्रचलाकबर्हिणचक्रवाकहंसभासमण्डूकनकुलडेरिकाश्वहिंसायां शूद्र वत्प्रायश्चित्तम् १३

**1/09/26/01**—
धेन्वनडुहोश्चाकारणात् १

**1/09/26/02**—
धुर्यवाहप्रवृत्तौ चेतरेषां प्राणिनाम् २

**1/09/26/05**—
स्त्रीणां चैवम् ५

### प्रयतता

#### आवश्यकता
**1/04/14/19**—
तथाप्रयताय १९

**1/04/14/20**—
अप्रयतश्च न प्रत्यभिवदेत् २०

**1/05/15/08**—
शक्तिविषये न मुहूर्तमप्यप्रयतः स्यात् ८

**1/05/15/09**—
नग्नो वा ९

  

प्रयतता-प्राप्तिः-

**1/05/15/02**—
भूमिगतास्वप्स्वाचम्य प्रयतो भवति २

**1/05/15/03**—
यं वा प्रयत आचामयेत् ३

  

#### उचिता आपः
**1/05/15/04**—
न वर्षधारास्वाचामेत् ४

**1/05/15/05**—
तथा प्रदरोदके +++(स्वयंभुवि गर्ते)+++ ५

**1/05/15/06**—
तप्ताभिश्चाकारणात् ६

  

#### शरीरस्थितिः
**1/05/15/10**—
नाप्सु सतः प्रयमणम्विद्यते १०

**1/05/15/11**—
उत्तीर्य त्वाचामेत् ११

**1/05/16/01**—
तिष्ठन्न+आचामेत्प्रह्वो वा १

#### विधिः
**1/05/16/02**—
आसीनस्त्रिराचामेद्धृदयङ्गमाभिरद्भिः २

**1/05/16/03**—
त्रिरोष्ठौ परिमृजेत् ३

**1/05/16/04**—
द्विरित्येके ४

**1/05/16/05**—
सकृदुपस्पृशेत् ५

**1/05/16/06**—
द्विरित्येके ६

**1/05/16/07**—
दक्षिणेन पाणिना सव्यं प्रोक्ष्य, पादौ शिरश्चेन्द्रियाण्युपस्पृशेच् चक्षुषी नासिके श्रोत्रे च ७

**1/05/16/08**—
अथाप उपस्पृशेत् ८

**1/05/16/09**—
भोक्ष्यमाणस्तु प्रयतोऽपि द्विराचामेद्द्विः परिमृजेत्सकृदुपस्पृशेत् ९

  

"अशौचम्, अप्रयतता, चौक्षता" इति विषयेष्व् अन्यत्र

## स्नानम्

**1/11/32/07**—
+++(नित्य-स्नाने स्नातकोचिते)+++ सशिरा वमज्जनम् अप्सु वर्जयेत् ७

**1/11/32/08**—
अस्तम् इते च स्नानम्  +++(वर्जयेत्)+++८

**2/09/22/13**—
शनैर् अपोऽभ्यवेयाद्  
अभिघ्नन्न्  
अभिमुखम् आदित्यम्  
उदकम् उपस्पृशेत् +++(=स्नायात्)+++ १३

**2/09/22/14**—
इति सर्वत्रोदकोपस्पर्शन-विधिः १४

## वाणिज्यम्

### वाणिज्य-वस्तुषु नियमाः
**1/07/20/12**—
… मनुष्यान्,  
रसान्, रागान्, गन्धान्,  
अन्नं,  
चर्म, गवां वशां+++(=वन्ध्य-गाम्)+++  
श्लेष्म+++(=glue)++++उदके,  
तोक्म+++(=अङ्कुराणि)+++-किण्वे+++(=सुरादि)+++  
पिप्पलि+++(=रक्त-मरीच)+++-मरीचे  
धान्यं, मांसम्,  
आयुधं, सुकृताशां च १२+++(5)+++

**1/07/20/13**—
तिल-तण्डुलांस् त्व् एव धान्यस्य  
विशेषेण न विक्रीणीयात् १३

**1/07/20/14**—
अविहितश् चैतेषां मिथो विनिमयः १४

**1/07/20/15**—
अन्नेन चान्नस्य,  
मनुष्याणां च मनुष्यैः,  
रसानां च रसैर्,  
गन्धानां च गन्धैर्,  
विद्यया च विद्यानाम् १५

**1/07/20/16**—
अ-क्रीतपण्यैर् व्यवहरेत १६

**1/07/21/01**—
मुञ्जबल्बजैर्मूलफलैः १

**1/07/21/02**—
तृणकाष्ठैरविकृतैः २

**2/06/13/10**—
दानं क्रयधर्मश्चापत्यस्य न विद्यते १०

**2/06/13/11**—
विवाहे दुहितृमते दानं काम्यं धर्मार्थं श्रूयते तस्माद्दुहितृमतेऽधिरथं शतं देयं तन्मिथुया कुर्यादिति ११-१  

तस्यां क्रयशब्दः संस्तुतिमात्रम् । धर्माद्धि संबन्धः ११-२  

**2/06/13/12**—
एकधनेन ज्येष्ठं तोषयित्वा १२

  

### कैस् सह वाणिज्यम्?
**1/07/21/05**—
न पतितैः संव्यवहारो विद्यते ५

**1/07/21/06**—
तथापपात्रैः ६

**1/11/32/18**—
क्षुद्रान्, क्षुद्राचरितांश् च देशान् न सेवेत १८

  

### कीनाशः, पशुपः
**2/11/28/01**—
क्षेत्रं परिगृह्योत्थानाभावात्फलाभावे यः समृद्धः स भावि तदपहार्यः १

**2/11/28/02**—
अवशिनः कीनाशस्य कर्मन्यासे दण्डताडनम् २

**2/11/28/03**—
तथा पशुपस्य ३

**2/11/28/04**—
अवरोधनं चास्य पशूनाम् ४

  

### पशु-दण्डनम्
**2/11/28/05**—
हित्वा व्रजमादिनः कर्शयेत्पशून्। नातिपातयेत्। ५

**2/11/28/06**—
अवरुध्य पशून्मारणे नाशने वा स्वामिभ्योऽवसृजेत् ६

  

### उञ्छवृत्तिः
**1/10/28/03**—
शम्योषा युग्यघासो न स्वामिनः प्रतिषेधयन्ति ३

**1/10/28/04**—
अतिव्यपहारो व्यृद्धो भवति ४

**1/10/28/05**—
सर्वत्रानुमतिपूर्वमिति हारीतः ५

## वासः

**1/05/15/22**—
प्रभूतैधोदके ग्रामे यत्रात्माधीनं प्रयमणं तत्र वासो धार्म्यो ब्राह्मणस्य २२

**1/11/32/18**—
क्षुद्रान्, क्षुद्राचरितांश् च देशान् न सेवेत १८

## वाक्-नियमनम्

### पावित्र्ये
**1/11/31/04**—
देवताभिधानं चाप्रयतः ४

  
+++(अपपात्रसम्भाषणे प्रायश्चित्तम् अन्यत्रोक्तम्)+++

### परुष-वचने
**1/11/31/05**—
परुषं +++(वचनं)+++ चोभयोर् देवतानां राज्ञश् च +++(वर्जयेत्)+++ ५

**1/11/31/08**—
गोर्, दक्षिणानां, कुमार्याश् च परीवादान् वर्जयेत् ८

**1/11/31/15**—
न "+असौ मे सपत्न" ब्रूयात् । यद्यसौ मे सपत्न इति ब्रूयाद्, द्विषन्तं भ्रातृव्यं जनयेत् १५

  

### वचन-शैल्याम्
**1/11/31/09**—
+++(सस्यधान्यादिकं भक्षयन्तीं←)+++ स्पृहतीं च गां नाचक्षीत +++(तत्स्वामिने)+++ ९

**1/11/31/10**—
संसृष्टां +++(गां)+++ च वत्सेनानिमित्ते +++(नाचक्षीत तत्स्वामिने)+++१०

**1/11/31/11**—
नाधेनुम् अधेनुर् इति ब्रूयात् - "धेनुभव्ये"त्य् एव ब्रूयात्  ११

**1/11/31/12**—
न भद्रम् "भद्रम्" इति ब्रूयात् । +++(तत्-स्थाने)+++ "पुण्यं प्रशास्तम्" इत्येव ब्रूयात् १२

**1/11/31/16**—
नेन्द्र-धनुर् इति परस्मै प्रब्रूयात् १६

**1/11/31/17**—
न पततः +++(=पक्षिणः/ asteroids)+++ संचक्षीतः+++(=गणयेत्)+++ १७

  

### प्रशंसायाम्
**1/11/32/10**—
स्तुतिं च गुरोः समक्षं - यथा "सुस्नातम्" इति १०

  

### साक्षिवचने
**1/11/32/22**—
+++(दुर्बोध्यार्थ-)+++प्रश्नं+++(→प्रश्नोत्तरं)+++ च न विब्रूयात् २२

**1/11/32/23**—
अथाप्य् उदाहरन्ति +++(वक्ष्यमाणं श्लोकम्)+++ २३

**1/11/32/24**—
> मूलं तूलं+++(→आगामिनी सम्पत्)+++ वृहति+++(=उत्पाटयति)+++  
> दुर्विवक्तुः प्रजां पशून् आयतनं हिनस्ति ।  
> "धर्मप्रह्राद! न कुमालनाय +++(इदं कुकर्म)+++"  
> रुदन् ह मृत्युर् व्य्-उवाच +++(ऋषिकृतं)+++ प्रश्नम्  
> +++("केनानवधानेन पातितेन मच्छिशुर् मृत" इति )+++

इति २४

**2/05/12/21**—
न संशये प्रत्यक्षवद्ब्रूयात् २१

  

### वादेषु
**1/07/20/05**—
अन्-असूयुर्, दुष्-प्रलम्भः स्यात्  
कुहक-शठ-नास्तिक-बाल-वादेषु ५

  
+++(सभानियमा अन्यत्रोक्ताः।)+++

### सभाः
**1/11/32/19**—
सभाः समाजांश्+++(=जनयूथं)+++ च १९

**1/11/32/20**—
समाजं+++(=जनयूथं)+++ चेद् गच्छेत्, +++(निर्गच्छन्)+++ प्रदक्षिणी-कृत्यापेयात् २०

## वस्त्राणि

### द्रव्यम्
**1/05/15/08**—
शक्तिविषये न मुहूर्तमप्यप्रयतः स्यात् ८

**1/05/15/09**—
नग्नो वा ९

**1/11/32/09**—
पालाशम् {आसनं, पादुके, दन्त-प्रक्षालनम्} इति च वर्जयेत् ९

**2/02/04/21**—
+++(गृहस्थेन)+++ नित्यमुत्तरं वासः कार्यम् २१

**2/02/04/22**—
अपि वा सूत्रमेवोपवीतार्थे २२

  

### यज्ञोपवीतम्
**1/05/15/01**—
उपासने गुरूणां वृद्धानामतिथीनां होमे जप्यकर्मणि भोजन आचमने स्वाध्याये च यज्ञोपवीती स्यात् १

  

### विधिः
**1/05/15/15**—
प्रोक्ष्य वास उपयोजयेत् १५

## विवादः

### निर्णेतारः
**2/11/29/05**—
विवादे विद्याभिजनसंपन्ना वृद्धा मेधाविनो धर्मेष्वविनिपातिनः ५

  

### साक्षि-वचनम्
**2/11/29/07**—
पुण्याहे प्रातरग्नाविद्धे ऽपामन्ते राजवत्य् उभयतः +++(उभयपक्षाभ्याम्)+++ समाख्याप्य सर्वानुमते मुख्यः सत्यं प्रश्नं ब्रूयात् ७

**2/11/29/08**—
अनृते राजा दण्डं प्रणयेत् ८

**2/11/29/09**—
नरकश्चात्राधिकः सांपराये ९

**2/11/29/10**—
सत्ये स्वर्गः सर्वभूतप्रशंसा च १०

  

+++(साक्षिवचने वाङ्-नियमनम् अन्यत्र प्रशस्तम्।)+++

### निर्णय-विधानम्
**2/11/29/06**—
संदेहे लिङ्गतो +++(=अनुमानेन)+++ दैवेनेति विचित्य ६

## युद्धम्

**2/05/10/10**—
अयाज्योऽनधीयानः ९

**2/05/10/11**—
युद्धे तद्योगा यथोपायमुपदिशन्ति तथा प्रतिपत्तव्यम् १०

# +पात्राणि

## आचार्यः

**1/01/01/11**—
तमसो वा एष +++(आगत्य)+++ तमः प्रविशति - यम् अविद्वान् उपनयते, यश् चाविद्वान् - इति हि ब्राह्मणम् ११

**1/01/01/12**—
तस्मिन्न् अभिजन-विद्यासमुदेतं समाहितं संस्कर्तारम् ईप्सेत् १२

**1/01/01/13**—
तस्मिंश् चैव विद्या-कर्म +आन्तम् अविप्रतिपन्ने धर्मेभ्यः १३

**1/01/01/14**—
यस्माद् धर्मान् आचिनोति स **आचार्यः** १४+++(5)+++

**1/01/01/15**—
तस्मै न द्रुह्येत् कदाचन १५

**1/01/01/16**—
स हि विद्यातस् तं जनयति १६

**1/01/01/17**—
तच् +छ्रेष्ठं जन्म १७

**1/01/01/18**—
शरीरम् एव माता-पितरौ जनयतः १८

    

### वर्णः
**2/02/04/24**—
ब्राह्मण आचार्यः स्मर्यते तु २४

**2/02/04/25**—
आपदि ब्राह्मणेन राजन्ये वैश्ये वाध्ययनम् २५

**2/02/04/26**—
अनुगमनं च पश्चात् २६

**2/02/04/27**—
तत ऊर्ध्वं ब्राह्मण एवाग्रे गतौ स्यात् २७

   

### परीक्षा
**2/03/06/01**—
जात्याचारसंशये धर्मार्थमागतमग्निमुपसमाधाय जातिमाचारं च पृच्छेत् १

**2/03/06/02**—
साधुतां चेत्प्रतिजानीतेऽग्निरुपद्र ष्टा वायुरुपश्रोतादित्योऽनुख्याता साधुतां प्रतिजानीते साध्वस्मा अस्तु वितथ एष एनस इत्युक्त्वा शास्तुं प्रतिपद्येत २

**1/02/08/24**—
तस्मिन्गुरोर्वृत्तिः २३

**1/02/08/25**—
पुत्रमिवैनमनुकाङ्क्षन्सर्वधर्मेष्वनपच्छादयमानः सुयुक्तो विद्यां ग्राहयेत् २४

**1/02/08/27**—
अन्तेवास्यनन्तेवासी भवति विनिहितात्मा गुरावनैपुणमापद्यमानः २६

**1/02/08/28**—
आचार्योऽप्यनाचार्यो भवति श्रुतात्परिहरमाणः २७

**1/02/08/29**—
अपराधेषु चैनं सततमुपालभेत २८

**1/02/08/30**—
अभित्रास उपवास उदकोपस्पर्शनमदर्शनमिति दण्डा यथामात्रमा निवृत्तेः २९

**1/04/14/03**—
अध्ययनार्थेन यं चोदयेन्न चैनं प्रत्याचक्षीत ३

**1/04/14/04**—
न चास्मिन्दोषं पश्येत् ४

**1/04/14/05**—
यदृच्छायामसंवृत्तौ गतिरेव तस्मिन् ५

**2/02/05/16**—
उपाकरणादोत्सर्जनादध्यापयितुर्नियमः। लोमसंहरणं मांसं श्राद्धं मैथुनमिति च वर्जयेत् १६

**2/02/05/17**—
ऋत्वे वा जायाम् १७

**2/02/05/18**—
यथागमं शिष्येभ्यो विद्यासंप्रदाने नियमेषु च युक्तः स्यात् । एवं वर्तमानः पूर्वापरान्संबन्धानात्मानं च क्षेमे युनक्ति १८

  

### समावर्तने
**1/02/08/31**—
निवृत्तं चरितब्रह्मचर्यमन्येभ्यो धर्मेभ्योऽनन्तरो भवेत्यतिसृजेत् ३०

**1/04/13/05**—
न समावृत्ते समादेशो विद्यते ५

**1/02/07/26**—
शास्तुश्चानागमाद्वृत्तिरन्यत्र २६

  

... "गुरौ गौरव-दर्शनम्" इत्यत्र शिष्टम्

### व्रतविशेषः
**1/11/32/01**—
प्रवचन-युक्तो वर्षा-शरदं मैथुनं वर्जयेत् १

**1/11/32/03**—
शयानश् चाध्यापनं वर्जयेत् ३

**1/11/32/04**—
न च तस्यां शय्यायाम् अध्यापयेद् यस्यां शयीत ४

**1/11/32/05**—
अन्-आविः+++(भूत)+++-स्रग्-अनुलेपणः स्यात् ५

## +आश्रमः

### ब्रह्मचर्यम्

#### गुरुकुले वासः, ब्रह्मचर्य-कालः
**1/01/02/11**—
उपेतस्याचार्यकुले ब्रह्मचारिवासः ११

**1/01/02/12**—
अष्टाचत्वारिंशद्वर्षाणि १२

**1/01/02/13**—
पादूनम् १३

**1/01/02/14**—
अर्धेन १४

**1/01/02/15**—
त्रिभिर्वा १५

**1/01/02/16**—
द्वादशावरार्ध्यम् १६

**1/01/02/17**—
न ब्रह्मचारिणो विद्यार्थस्य परोपवासोऽस्ति १७

**1/01/02/18**—
अथ ब्रह्मचर्यविधिः १८

  

#### वेषः
##### मेखला
**1/01/02/33**—
- मौञ्जी मेखला त्रिवृद् ब्राह्मणस्य, शक्तिविषये दक्षिणावृत्तानाम् ३३

**1/01/02/34**—
ज्या राजन्यस्य ३४   

**1/01/02/35**—
मौञ्जी वायोमिश्रा ३५

**1/01/02/37**—
सैरी तामली वेत्येके ३७

  

##### दण्डः  
**1/01/02/38**—
पालाशो दण्डो ब्राह्मणस्य,  
नैय्यग्रोध-स्कन्धजो ऽवाङ्ग्रो राजन्यस्य,  
बादर औदुम्बरो वा वैश्यस्य।  
+++(यज्ञियो)+++ वार्क्षो दण्ड इत्य् अवर्ण-संयोगेनैक उपदिशन्ति ३८

  

##### कौपीनम्/ वेष्टिः
**1/01/02/39**—
- वासः ३९

**1/01/02/40**—
शाणी+++(=hemp)+++-क्षौमा+++(=linen/ flax)+++ऽजिनानि  +++(ब्राह्मण-क्षत्रिय-वैश्यानाम्)+++४०

**1/01/02/41**—
कषायं+++(=red Lodh/ kaavi)+++ चैके +++(कार्पासं)+++ वस्त्रम् उपदिशन्ति ४१

#### उत्तरीयम्, कम्बलः

**1/01/03/01**—
माञ्जिष्ठं+++(=madder-red-dyed)+++ राजन्यस्य १

**1/01/03/02**—
हारिद्रं वैश्यस्य। +++(तेन कार्पासे धृते वर्णविकल्पो नास्ति।)+++ २

**1/01/03/03**—
हारिणम्+++(=मृगजम्)+++, ऐणेयं+++(=मृगीजम्)+++ वा +++(blackbuck-जात्या, न वर्णेन)+++ कृष्णं ब्राह्मणस्य +++(अजिनम्, न श्वेतैणेयम्)+++ ३

**1/01/03/04**—
+++(ऐणेयं)+++ कृष्णं चेद् अनुपस्तीर्णासन-शायी स्यात् ४

**1/01/03/05**—
रौरवं+++(→ रौतीति - barasingha? Chital?)+++ राजन्यस्य ५   

**1/01/03/06**—
बस्ताजिनं वैश्यस्य ॥ ६ ॥

**1/01/03/07**—
आविकं सार्ववर्णिकम् ॥ ७ ॥  

**1/01/03/08**—
कम्बलश् च +++(आविकः)+++ ॥८॥

**1/01/03/09**—
ब्रह्मवृद्धिमिच्छन्न् अजिनान्य् एव वसीत,  
क्षत्रवृद्धिम् इच्छन् वस्त्राण्य् एव,  
उभय-वृद्धिम् इच्छन्न् उभयम् इति हि(१) ब्राह्मणम् ॥ ९॥  

**1/01/03/10**—
अजिनं त्वेवोत्तरं +++(→उत्तरीयरूपेण)+++ धारयेत् +++(इत्य् आपस्तम्बपक्षः)+++ १०

   

#### ब्रह्मचर्ये नियमाः साधारणाः
**1/02/05/01**—
नियमेषु तपःशब्दः १

**1/02/05/02**—
तद्-अतिक्रमे विद्या-कर्म निःस्रवति ब्रह्म सहापत्याद् एतस्मात् २

**1/02/05/03**—
कर्तपत्यम् अनायुष्यं च ३

**1/02/05/04**—
तस्माद् ऋषयो ऽवरेषु न जायन्ते नियमाति-क्रमात् ४

  

#### अध्ययने
**1/02/05/07**—
यत्किं च समाहितो ऽब्रह्माप्य् आचार्याद् उपयुङ्क्ते ब्रह्मवद् एव तस्मिन् फलं भवति ७

**1/02/05/08**—
अथो यत्किञ् च मनसा वाचा चक्षुषा वा सङ्कल्पन् ध्यायत्य् आहाभिविपश्यति वा तथैव तद्भवतीत्युपदिशन्ति ८

**1/02/05/09**—
गुरुप्रसादनीयानि कर्माणि स्वस्त्ययनमध्ययनसंवृत्तिरिति ९

**1/02/05/10**—
अतोऽन्यानि निवर्तन्ते ब्रह्मचारिणः कर्माणि १०

**1/02/05/11**—
स्वाध्यायधृग् धर्मरुचिस्तप्स्व्यृजुर्मृदुः सिध्यति ब्रह्मचारी ११

**1/02/05/23**—
सर्वाह्णं सुयुक्तो ऽध्ययनाद् अनन्तरोऽध्याये २३

**1/02/05/24**—
तथा गुरु-कर्मसु २४

**1/02/05/25**—
मनसा चानध्याये २५

**1/02/05/26**—
आहूताध्यायी च स्यात् २६

  

#### विनोद-त्यागः
**1/01/02/24**—
अदिवास्वापी २४

**1/01/02/25**—
अगन्धसेवी २५

**1/01/02/26**—
मैथुनं न चरेत् २६

**1/01/02/27**—
उत्सन्न-श्लाघः २७

**1/01/02/28**—
अङ्गानि न प्रक्षालयीत २८

**1/01/02/29**—
प्रक्षालयीत त्वशुचिलिप्तानि गुरोर् असन्दर्शे २९

**1/01/02/30**—
नाप्सु श्लाघमानः स्नायाद् - यदि स्नायाद् दण्डवत् ३०

**1/01/02/31**—
जटिलः ३१

**1/01/02/32**—
शिखाजटो वा वापयेद् इतरान् ३२

**1/01/03/11**—
अ-नृत्त-दर्शी ११

**1/01/03/12**—
सभाः समाजांश् चागन्ता १२

**1/01/03/13**—
अजन-वाद-शीलः १३

**1/01/03/14**—
रहश्-शीलः १४

**1/01/03/15**—
गुरोर् उदाचारेष्व् अकर्ता स्वैरि-कर्माणि १५

**1/01/03/16**—
स्त्रीभिर् यावद्-अर्थ-संभाषी १६

**1/01/03/17**—
मृदुः १७

**1/01/03/18**—
शान्तः १८

**1/01/03/19**—
दान्तः १९

**1/01/03/20**—
ह्रीमान् २०

**1/01/03/21**—
दृढधृतिः २१

**1/01/03/22**—
अग्लांस्नुः २२

**1/01/03/23**—
अक्रोधनः २३

**1/01/03/24**—
अनसूयुः २४

**1/02/07/03**—
न प्रेक्षेत नग्नां स्त्रियम् ३

**1/02/07/04**—
ओषधि-वनस्पतीनाम् आच्छिद्य नोपजिघ्रेत् ४

**1/02/07/05**—
उपानहौ छत्रं यानम् इति च वर्जयेत् ५

**1/02/07/06**—
न स्मयेत ६

**1/02/07/08**—
नोपजिघ्रेत् स्त्रियं मुखेन ८

**1/02/07/09**—
न हृदयेन प्रार्थयेत् ९

**1/02/07/10**—
नाकारणाद् उपस्पृशेत् १०

**1/02/07/11**—
रजस्वलो रक्तदन् सत्यवादी स्याद् इति हि ब्राह्मणम् ११

  

#### आचार्यप्रमादे
**1/01/04/25**—
प्रमादादाचार्यस्य बुद्धिपूर्वं वा नियमातिक्रमं रहसि बोधयेत् २५

**1/01/04/26**—
अनिवृत्तौ स्वयं कर्माण्यारभेत २६

**1/01/04/27**—
निवर्तयेद्वा २७

**1/01/04/29**—
स य एवं प्रणिहितात्मा ब्रह्मचार्यत्रैवास्य सर्वाणि कर्माणि फलवन्त्यवाप्तानि भवन्ति यान्यपि गृहमेधे २९

   

+++(आचार्ये पतिते व्यवहारो बहिष्कारपङ्क्तौ दृश्यताम्।)+++   

#### शुश्रूषा
**1/01/02/19**—
आचार्याधीनः स्यादन्यत्र पतनीयेभ्यः १९

**1/01/02/20**—
हितकारी गुरोरप्रतिलोमयन्वाचा २०

**1/01/02/21**—
अधासनशायी २१

**1/02/05/23**—
सर्वाह्णं सुयुक्तो ऽध्ययनाद् अनन्तरोऽध्याये २३

**1/02/05/24**—
तथा गुरु-कर्मसु २४

**1/02/06/28**—
चेष्टति च चिकीर्षन्तच्छक्तिविषये २८

**1/02/06/37**—
आचामेद्वा ३७

**1/02/06/38**—
किं करवाणीत्य् आमन्त्र्य ३८

**1/02/07/25**—
प्रेषितस्तदेव प्रतिपद्येत २५

**1/04/13/10**—
नासमयेन कृच्छ्रं कुर्वीत त्रिःश्रावणं त्रिःसहवचनमिति परिहाप्य १०

**1/04/13/11**—
अविचिकित्सा यावद् ब्रह्म निगन्तव्यम् इति हारीतः ११ +++(????)+++

**1/04/13/12**—
न बहिर्वेदे गतिर्विद्यते १२

**1/04/13/13**—
समादिष्टमध्यापयन्तं यावदध्ययनमुपसंगृह्णीयात् १३

**1/04/13/14**—
नित्यमर्हन्तमित्येके १४

**1/04/13/15**—
न गतिर् +++(=शुश्रूषा)+++ विद्यते १५

**1/04/13/16**—
वृद्धानां तु १६

**1/04/13/17**—
ब्रह्मणि मिथो विनियोगे न गतिर्विद्यते १७

**1/04/13/18**—
ब्रह्म वर्धत इत्युपदिशन्ति १८

  

#### निद्रा
**1/02/06/01**—
सदा निशायां गुरुं संवेशयेत्तस्य पादौ प्रक्षाल्य संवाह्य १

**1/02/06/02**—
अनुज्ञातः संविशेत् २

**1/02/06/03**—
न चैनमभिप्रसारयीत ३

**1/02/06/04**—
न खट्वायां सतोऽभिप्रसारणमस्तीत्येके ४

**1/02/06/05**—
न चास्य सकाशे संविष्टो भाषेत् ५

**1/02/06/06**—
अभिभाषितस्त्वासीनः प्रतिब्रूयात् ६

**1/01/04/22**—
स्वप्नं च वर्जयेत् २२

**1/01/04/23**—
अथाहरहराचार्यं गोपायेद् धर्मार्थयुक्तैः कर्मभिः २३

**1/01/04/24**—
स गुप्त्वा संविशन्ब्रूयाद्धर्मगोपायमाजूगुपमहमिति २४

**1/01/04/28**—
अथ यः पूर्वोत्थायी जघन्यसंवेशी तमाहुर्न स्वपितीति २८

#### समिदाधानम्
**1/01/04/13**—
सायं प्रातर् उदकुम्भम् आहरेत् १३

**1/01/04/14**—
सदारण्याद् एधान् आहृत्याधो निदध्यात् १४

**1/01/04/15**—
नास्तम् इते समिद्धारो गच्छेत् १५

**1/01/04/16**—
अग्निम् **इद्ध्वा**  
परिसमूह्य +++(मार्जयित्वा)+++  
समिध **आदध्यात्**  
सायं प्रातर् यथोपदेशम् १६

**1/01/04/17**—
सायम् एवाग्नि-पूजेत्य् एके १७

**1/01/04/18**—
समिद्धम् अग्निं  
पाणिना परिसमूहेन् - न समूहन्या १८

**1/01/04/19**—
प्राक् तु याथाकामी १९

**1/01/04/20**—
नाग्न्य्-उदक-शेषेण वृथा-कर्माणि कुर्वीताऽऽचामेद् वा २०

**1/01/04/21**—
पाणि-संक्षुब्धेनोदकेनैक-पाण्याऽऽवर्जितेन च नाचामेत् २१

   

#### भोजनम्
##### भोजनात् परम्
**1/01/03/36**—
भुक्त्वा स्वयम् अमत्रं प्रक्षालयीत ३६

**1/01/03/37**—
न चोच्छिष्टं कुर्यात् ३७

**1/01/03/38**—
अशक्तौ भूमौ निखनेत् ३८

**1/01/03/39**—
अप्सु वा प्रवेशयेत् ३९

**1/01/03/40**—
आर्याय वा पर्यवदध्यात् ४०

**1/01/03/41**—
अन्तर्धिने वा शूद्रा य ४१

**1/02/06/36**—
भुक्त्वाचार्यस्य सकाशे नानूत्थायोच्छिष्टं प्रयच्छेत् ३६

**1/02/06/37**—
आचामेद्वा ३७

**1/02/06/38**—
किं करवाणीत्य् आमन्त्र्य ३८

**1/02/07/01**—
उत्तिष्ठेत् तूष्णीं वा १

   

##### भोजनात् प्राक्
**1/01/03/42**—
प्रोषितो भैक्षाद् अग्नौ कृत्वा भुञ्जीत ४२

**1/01/03/43**—
भैक्षं हविषा संस्तुतं तत्राचार्यो देवतार्थे ४३

**1/01/03/44**—
आहवनीयार्थे च ४४

**1/01/03/45**—
तं भोजयित्वा यदुच्छिष्टम् ४५

**1/01/04/01**—
यदुच्छिष्टं प्राश्नाति १

**1/01/04/02**—
हविरुच्छिष्टमेव तत् २

**1/01/04/03**—
यदन्यानि द्रव्याणि यथालाभमुपहरति दक्षिणा एव ताः ३

**1/01/04/04**—
स एष ब्रह्मचारिणो यज्ञो नित्यप्रततः ४

   

##### अभोज्यम्
**1/01/02/22**—
नानुदेश्यं भुञ्जीत २२

**1/01/02/23**—
तथा क्षार-लवण-मधु-मांसानि +++(गृह्यसूत्र उपनयनप्रकरणे क्षार-लवणयोर् त्र्यहं [नियमनात्](https://vishvAsa.github.io/vedAH_yajuH/taittirIyam/sUtram/ApastambaH/gRhyam/karmANi/upanayanam)[^lnk_1] मध्वादेरेव त्र्यहादूर्ध्वं नित्यो निषेधः। )+++ २३

**1/01/04/05**—
न चास्मै श्रुति-विप्रतिषिद्धम् उच्छिष्टं दद्यात् ५

**1/01/04/06**—
यथा क्षार-लवण-मधु-मांसानीति ६

**1/01/04/07**—
एतेनान्ये नियमा व्याख्याताः ७

**1/01/04/08**—
श्रुतिर्हि बलीयस्यानुमानिकादाचारात् ८

**1/01/04/09**—
दृश्यते चापि प्रवृत्तिकारणम् ९

**1/01/04/10**—
प्रीतिर्ह्य् उपलभ्यते १०

**1/01/04/11**—
पितुर् ज्येष्ठस्य च भ्रातुर् उच्छिष्टं भोक्तव्यम् ११

**1/01/04/12**—
धर्म-विप्रतिपत्ताव् अभोज्यम् १२

   

#### गुरुदक्षिणा
**1/02/07/19**—
कृत्वा विद्यां यावतीं शक्नुयाद्वेददक्षिणामाहरेद्धर्मतो यथाशक्ति १९

**1/02/07/20**—
विषमगते त्वाचार्य उग्रतः शूद्र तो वाहरेत् २०

**1/02/07/21**—
सर्वदा शूद्रत उग्रतो वाचार्यार्थस्याहरणं धार्म्यमित्येके २१

**1/02/07/22**—
दत्वा च नानुकथयेत् २२

**1/02/07/23**—
कृत्वा च नानुस्मरेत् २३

**1/02/07/24**—
आत्मप्रशंसां परगर्हामिति च वर्जयेत् २४

### गृहस्थ-धर्मः

#### भोजनम्
**2/01/01/01**—
पाणिग्रहणादधि गृहमेधिनोर्व्रतम् १

**2/01/01/02**—
कालयोर्भोजनम् २

**2/01/01/03**—
अतृप्तिश्चान्नस्य ३

  

#### जलरक्षणम्
**2/01/01/15**—
नित्यमुदधानान्यद्भिररिक्तानि स्युर्गृहमेधिनोर्व्रतम् १५

  

#### अध्ययन-गौणत्वे
**1/04/13/19**—
निवेशे वृत्ते संवत्सरे संवत्सरे द्वौ द्वौ मासौ समाहित आचार्यकुले वसेद्भूयः श्रुतमिच्छन्न् इति श्वेतकेतुः १९

**1/04/13/20**—
एतेन ह्यहं योगेन भूयः पूर्वस्मात्कालाच्छ्रुतमकुर्वीति २०

**1/04/13/21**—
तच्छास्त्रैर्विप्रतिषिद्धम् २१

**1/04/13/22**—
निवेशे हि वृत्ते नैयमिकानि श्रूयन्ते २२

**1/04/14/01**—
अग्निहोत्रमतिथयः १

**1/04/14/02**—
यच्चान्यदेवं युक्तम् २

   

#### भृत्याः
**2/04/09/10**—
ये नित्या भाक्तिकास्तेषामनुपरोधेन संविभागो विहितः १०

**2/04/09/11**—
काममात्मानं भार्यां पुत्रं वोपरुन्ध्यान्न त्वेव दासकर्मकरम् ११

  

#### नियोगः
**2/10/27/02**—
सगोत्रस्थानीयां न परेभ्यः समाचक्षीत २

**2/10/27/03**—
कुलाय हि स्त्री प्रदीयत इत्युपदिशन्ति ३

**2/10/27/04**—
तदिन्द्रि यदौर्बल्याद्विप्रतिपन्नम् ४

**2/10/27/05**—
अविशिष्टं हि परत्वं पाणेः ५

**2/10/27/06**—
तद्व्यतिक्रमे खलु पुनरुभयोर्नरकः ६

**2/10/27/07**—
नियमारम्भणो हि वर्षीयान् +++(=गरीयान्)+++ अभ्युदय एवमारम्भणादपत्यात् ७

   

#### पर्व-नियमा, मैथुन-नियमा
अन्यत्रोक्ताः।
### पत्नी

#### पत्नीत्व-सिद्धिः
**2/05/11/12**—
धर्मप्रजासंपन्ने दारे नान्यां कुर्वीत १२

**2/05/11/13**—
अन्यतराभावे कार्या प्राग् अग्न्याधेयात् १३

**2/05/11/14**—
आधाने हि सती कर्मभिः संबध्यते येषामेतदङ्गम् १४

**2/06/13/01**—
सवर्णा-ऽपूर्व+++(=अनन्यव्यूढा)+++-शास्त्रविहितायां यथर्तु गच्छतः पुत्रास्तेषां कर्मभिः संबन्धः १

**2/06/13/03**—
पूर्ववत्याम्, असंस्कृतायां, वर्णान्तरे च मैथुने दोषः ३

**2/06/13/04**—
तत्रापि दोषवान्पुत्र एव ४

  

#### सहत्वम्
**2/06/14/16**—
जाया-पत्योर् न विभागो विद्यते १६

**2/06/14/17**—
पाणिग्रहणाद्धि सहत्वं कर्मसु १७

**2/06/14/18**—
तथा पुण्यफलेषु १८

**2/06/14/19**—
द्रव्यपरिग्रहेषु च १९

**2/06/14/20**—
न हि भर्तुर्विप्रवासे नैमित्तिके दाने स्तेयमुपदिशन्ति २०

**2/11/29/03**—
कुटुम्बिनौ धनस्येशते ३

**2/11/29/04**—
तयोरनुमतेऽन्येऽपि तद्धितेषु वर्तेरन् ४

  

#### स्त्री-व्यभिचारे
**2/06/13/05**—
उत्पादयितुः पुत्र इति हि ब्राह्मणम् ५

**2/06/13/06**—
अथाप्युदाहरन्ति ।  
इदानीमेवाहं जनक स्त्रीणामीर्ष्यामि नो पुरा ।  
यदा यमस्य सादने जनयितुः पुत्रमब्रुवन् ६-१  

रेतोधाः पुत्रं नयति परेत्य यमसादने ।  
तस्माद्भार्यां रक्षन्ति बिभ्यन्तः पररेतसः ६-२  

अप्रमत्ता रक्षथ तन्तुमेतं  
मा वः क्षेत्रे परबीजानि वाप्सुः ।  
जनयितुः पुत्रो भवति सांपराये  
मोघं वेत्ता कुरुते तन्तुमेतम् ६ इति।  

  

+++(विवाह-विषयः पृथग् उक्तः।)+++
### समावृत्तः

**1/11/30/01**—
विद्यया स्नातीत्येके १

**1/11/30/02**—
तथा व्रतेनाष्टाचत्वारिंशत्परीमाणेन २

**1/11/30/03**—
विद्याव्रतेन चेत्येके ३

**1/11/30/04**—
तेषु सर्वेषु स्नातकवद्वृत्तिः ४

**1/11/30/05**—
समाधिविशेषाच्छ्रुतिविशेषाच्च पूजायां फलविशेषः ५

**1/11/30/06**—
अथ स्नातकव्रतानि ६

**1/11/30/07**—
पूर्वेण ग्रामान् निष्क्रमण-प्रवेशनानि शीलयेद्, उत्तरेण वा ७

**1/11/30/08**—
संध्योश् च बहिर्ग्रामाद् आसनं, वाग्-यतश् च ८

**1/11/30/09**—
विप्रतिषेधे श्रुतिलक्षणं +++(सन्ध्याग्निहोत्रादिचोदकम्)+++ बलीयः ९

**1/11/30/10**—
सर्वान् रागान् वाससि वर्जयेत् १०

**1/11/30/11**—
+++(वस्त्रं यत्)+++ कृष्णं च स्वाभाविकम् ११

**1/11/30/12**—
अनूद्भासि वासो वसीत १२

**1/11/30/13**—
अ-प्रतिकृष्टं +++(जीर्णत्वादेः)+++ च शक्तिविषये १३

**1/11/30/14**—
दिवा च शिरसः प्रावरणं वर्जयेन् - मूत्र-पुरीषयोः कर्म परिहाप्य १४

**1/11/30/15**—
शिरस् तु प्रावृत्य मूत्र-पुरीषे कुर्याद् - भूम्यां किंचिद् +++(तृणादि)+++ अन्तर्धाय १५

  

+++(मूत्रपुरिषयोर् वर्तनम् अन्यत्रोक्तम्।)+++

#### गुरौ गौरवदर्शने
अन्यत्रोक्तम्।

#### वेषः
**1/02/08/02**—
माल्यालिप्तमुख उपलिप्तकेशश्मश्रुरक्तोऽभ्यक्तो वेष्टित्युपवेष्टिती काञ्चुक्युपानही पादुकी २

**1/02/08/03**—
उदाचारेषु चास्यैतानि न कुर्यात्कारयेद्वा ३

**1/02/08/04**—
स्वैरिकर्मसु च ४

**1/02/08/05**—
यथा दन्तप्रक्षालनोत्सादनावलेखनानीति ५

**1/02/08/07**—
स्नातस्तु काले यथाविध्यभिहृतमाहूतो ऽभ्येतो वा न प्रतिसंहरे इत्येके ७

  

#### आचार्यस्य तस्मिन् वृत्तिः
**1/02/08/06**—
तद्द्रव्याणां च न कथयेदात्मसंयोगेनाचार्यः ६

### उपनयनम्

#### परिचयः
**1/01/01/09**—
**उपनयनं** विद्यार्थस्य श्रुतितः संस्कारः ९

**1/01/01/10**—
"सर्वेभ्यो वेदेभ्यः **सावित्र्य्** अनूच्यत" इति हि ब्राह्मणम् १०

 …  

**2/06/15/23**—
अत्र ह्य् अधिकारः +++(कर्मसु)+++ शास्त्रैर् +++(दत्ता)+++ भवति २३

**2/06/15/24**—
सा +++(=उपनयनम्)+++ निष्ठा +++(=कर्माधिकार-प्रारम्भः)+++२४

#### कालः
**1/01/01/19**—
**वसन्ते** ब्राह्मणम् उपनयीत, **ग्रीष्मे** राजन्यं शरदि वैश्यं,  
**गर्भाष्टमेषु** ब्राह्मणं, **गर्भैकादशेषु** राजन्यं, गर्भ-द्वादशेषु वैश्यम् १९

**1/01/01/20**—
अथ +++(उपनयन-विषये)+++ काम्यानि २०

**1/01/01/21**—
सप्तमे ब्रह्म-वर्चस-कामम् २१

**1/01/01/22**—
अष्टम आयुष्-कामम् २२

**1/01/01/23**—
नवमे तेजस्-कामम् २३

**1/01/01/24**—
दशमे ऽन्नाद्य-कामम् २४

**1/01/01/25**—
एकादश इन्द्रिय-कामम् २५

**1/01/01/26**—
द्वादशे पशु-कामम् २६

**1/01/01/27**—
आ षोडशाद् ब्राह्मणस्यानात्यय, आ द्वाविंशात् क्षत्रियस्य+ आ चतुर्विंशाद् वैश्यस्य - यथा व्रतेषु समर्थः स्याद् यानि वक्ष्यामः २७

  

##### अतिक्रान्ते काले
**1/01/01/28**—
अतिक्रान्ते सावित्र्याः काल+++(य्)+++, ऋतुं +++(यावत्)+++ त्रैविद्यकं ब्रह्मचर्यं +++(अग्नि-परिचर्याम् अध्ययनं गुरु-शुश्रूषाम् इति परिहाप्य)+++ चरेत् २८

**1/01/01/29**—
अथोपनयनम् २९

**1/01/01/30**—
ततः संवत्सरम् उदकोपस्पर्शनम् ३०

**1/01/01/31**—
अथाध्याप्यः ३१

  

##### अनुपनीतकुलस्य
**1/01/01/33**—
तेषाम् अभ्यागमनं भोजनं विवाहम् इति च वर्जयेत् ३३

**1/01/01/34**—
तेषाम् इच्छतां प्रायश्चित्तम् ३४

**1/01/01/35**—
यथा प्रथमे ऽतिक्रम ऋतुर् एवं संवत्सरः ३५

**1/01/01/36**—
अथोपनयनं, तत उदकोपस्पर्शनम् ३६

**1/01/02/01**—
प्रति-पूरुषं संख्याय संवत्सरान् यावन्तो ऽनुपेताः स्युः १

**1/01/02/02**—
सप्तभिः पावमानीभिर् "यदन्ति यच् च दूरक" इति एताभिर्, यजुष्-पवित्रेण, +++(वामदेव्यम्→)+++साम-पवित्रेणाङ्गिरसेणेति  २

**पावमान्यः**

पव॑मान॒स् सुव॒र्-जनः॑ ।  
प॒वित्रे॑ण॒ +++(नाना-विषयेषु)+++ विच॑र्षणिः ।  
यᳶ पोता॒ स **पु॑नातु** मा ।  

**पु॒नन्तु॑** मा **देवज॒नाः** ।  
पु॒नन्तु॒ **मन॑वो** धि॒या ।  
पु॒नन्तु॒ **विश्व॑ आ॒यवः॑**+++(=मनुष्याः)+++ ।  

जात॑वेदᳶ प॒वित्र॑वत् ।  
प॒वित्रे॑ण **पुनाहि**+++(=पुनीहि)+++ मा ।  
शु॒क्रेण॑ देव॒ **दीद्य॑त्** ।  
**अग्ने॒** क्रत्वा॒+++(=प्रज्ञया)+++ क्रतूँ॒र् अनु॑ ॥46॥  

यत् ते॑ **प॒वित्र॑म् अ॒र्चिषि॑** ।  
अग्ने॒ वित॑तम् अन्त॒रा ।  
ब्रह्म॒ तेन॑ **पुनीमहे** ।  

उ॒भाभ्या॑न् देव **सवितः** ।  
प॒वित्रे॑ण स॒वेन॑ च ।  
इ॒दम् ब्रह्म॑ **पुनीमहे** ।+++(5)+++  

वै॒श्व॒दे॒वी **पु॑न॒ती** दे॒व्य् **आगा॑त्**+++(=आगच्छतु)+++ ।  
यस्यै॑ ब॒ह्वीस् त॒नुवो॑ वी॒त-पृ॑ष्ठाः+++(=कान्त-स्तुतयः)+++ ।  
तया॒ **मद॑न्तस्** सध॒-माद्ये॑षु +++(=सह माद्यन्ति येषु सवनेषु)+++ ।  
व॒यँ **स्या॑म॒** पत॑यो रयी॒णाम् ॥47॥  

**वै॒श्वा॒न॒रो** र॒श्मिभि॑र् मा **पुनातु** ।   
**वात॑ᳶ** प्रा॒णेने॑षि॒रो+++(←इष गतौ)+++ म॑यो॒भूः ।  
**द्यावा॑पृथि॒वी** पय॑सा॒ पयो॑भिः +++(इति क्रमशः)+++ ।   
ऋ॒ताव॑री+++(=ऋतवत्यौ)+++ य॒ज्ञिये॑ मा **पुनीताम्** ।  

**यदन्ति**

य᳓द् अ᳓न्ति य᳓च् च दूरके᳓  
भयं᳓ विन्द᳓ति मा᳓म् इह᳓  
प᳓वमान वि᳓ त᳓ज् जहि

**यजुष्-पवित्रम्**  
**विश्वास-प्रस्तुतिः**—
आपो॑ अ॒स्मान् मा॒तर॑श् शुन्धन्तु।+++(र४)+++  
घृ॒तेन॑ नो घृत॒-पुवᳶ॑+++(→घृतपावकाः)+++ पुनन्तु ।  
विश्व॑म् अ॒स्मत् प्र व॑हन्तु रि॒प्रम्+++(=पापम्)+++ +++(र५)+++  
उद् +++(अद्भ्य)+++ आ॑भ्य॒श् शुचि॒र् आ पू॒त ए॑मि ।+++(र५)+++

**साम-पवित्रम्**

**ऋक्**

क꣡या꣢ नश्चि꣣त्र꣡ आ भुव꣢꣯दू꣣ती꣢ स꣣दा꣢वृ꣣धः꣢ स꣡खा꣢। क꣢या꣣ श꣡चि꣢ष्ठया वृ꣣ता꣢ ॥ 12-1:0682 ॥

**विश्वास-शाकल-प्रस्तुतिः**—
क᳓या नश् चित्र᳓ +++(→इन्द्रः)+++ **आ᳓ भुवद्**  
**ऊती᳓** +++(=रक्षणम्/ तर्पणम् [तेन])+++, सदा᳓-वृधः +++(=वर्धमानः)+++ स᳓खा ।  
क᳓या श᳓चिष्ठया +++(=प्रज्ञावता)+++ वृता᳓ +++(=वर्तनेन)+++ १

क꣡स्त्वा꣢ स꣣त्यो꣡ मदा꣢꣯नां꣣ म꣡ꣳहि꣢ष्ठो मत्स꣣द꣡न्ध꣢सः। दृ꣣ढा꣡ चि꣢दा꣣रु꣢जे꣣ व꣡सु꣢ ॥ 12-2:0683 ॥

**विश्वास-शाकल-प्रस्तुतिः**—
क᳓स् त्वा सत्यो᳓ म᳓दानां  
मं᳓हिष्ठो +++(=पूज्यः)+++ **मत्सद्** +++(=मादयेद्)+++ अ᳓न्धसः+++(= भोज्यः (→[सोमः])+++) ।  
दृळ्हा᳓ +++(=ढम्)+++ चिद् **आरु᳓जे** +++(=सम्भङ्क्तुम्)+++ व᳓सु २

अ꣣भी꣢꣫ षु णः꣣ स꣡खी꣢नामवि꣣ता꣡ ज꣢रितृ꣣णा꣢म्। श꣣तं꣡ भ꣢वास्यू꣣त꣡ये꣢ ॥ 12-3:0684 ॥॥12(टा)॥

**विश्वास-शाकल-प्रस्तुतिः**—
अभी᳓ षु᳓ णः स᳓खीनाम्  
**अविता᳓** जरितॄणा᳓म् +++(=स्तोतॄणाम्)+++।  
शतं᳓ **भवास्य्** ऊति᳓भिः +++(=रक्षाभिः)+++३  
+++(अभिभवसि = सम्मुखो भवसि)+++

  

**साम - वामदेव्यम्।**

वामदेव्यम् ।

का+++([टा]%)+++याअ । न+++([धू])+++श्चा+++(३)+++अइत्रा+++(३)+++आ+++(["])+++ भुवात+++(v)+++।  
ऊ+++([त]%३)+++ती+++([गो]--%३)+++। सादा+++(["])+++, वृधस्, सा+++(३--%)+++खा+++([त]३--%)+++।  
औ+++([पे])+++हो+++("३)+++हाइ।  
क+++([तः])+++या+++(--%३)+++अ +शचाइ,,ष्ठ+++([टि])+++यौ+++(")+++हो।  
ओ हिं+++([ता])+++म्मा+++([प्रे])+++अ।  
वा+++("३[फ])+++आर्तो+++(")+++, ओ+++(")+++हाइ ।।

का+++(%)+++स्+++([टा])+++ त्वा+++(")+++अ। स+++([धू])+++त्यो+++(")+++ओ, मा+++(%)+++दा+++(%)+++ना+++(")+++अम् ।  
मा+++([त]%)+++ं,हि+++([गो])+++ष्ठो+++(["])+++ओ, मात्साद्, अन्धा+++(३--%)+++,, सा+++([त]--%३)+++।  
औ+++([पे])+++हो+++("३)+++हाइ।  
दृ+++([तः])+++ढा+++(--%३)+++अ चिदा। रु+++([टी])+++जौ+++(["])+++हो+++(["])+++।  
ओ हिं+++([ता])+++म्मा+++([प्रे])+++अ।  
वा+++("३)+++आ+++([फ])+++सो, ओ+++(")+++हाइ॥

आ+++([टा]%)+++भि+++(")+++इ । षु+++([धू])+++ णा+++(")+++अ, स्सा+++(%)+++खि+++(%)+++ना+++(")+++अम्।  
आ+++([त]%)+++वि+++([घि])+++ता+++(["])+++अ, जराइत्री+++(["])+++इणा+++(--%३)+++म्+++([त])+++ ।  
औ+++([पे])+++हो+++("३)+++हाइ।  
श+++([तः])+++ता+++(--%३)+++अम् भव,,सि+++([टी])+++ यौ+++(["])+++ हो।  
ओ हिं+++([ता])+++म्मा+++([प्रे])+++अ।
[ऊ]+++(v)+++ता+++([फ]"३)+++आयो, ओ+++(")+++हाइ ।।

**आङ्गीरसम्**

+++(अहं)+++ हँ॒सश् शु॑चि॒-षद्, वसु॑र् अन्तरिक्ष॒-सद्,  
+होता॑ वेदि॒-षद्, अति॑थिर् दुरोण॒-सत् ।  
नृ॒-षद्, व॑र॒-सद्, ऋ॑त॒-सद् व्यो॑म॒-सद्,  
अ॒ब्-जा, गो॒-जा, ऋ॑त॒-जा, अ॑द्रि॒-जा, ऋ॒तं बृ॒हत् ॥

**1/01/02/03**—
अपि वा व्याहृतीभिर् एव ३

**1/01/02/04**—
अथाध्याप्यः ४

**1/01/02/05**—
अथ यस्य प्रपितामहादि नानुस्मर्यत उपनयनं - ते श्मशान-संस्तुताः ५

**1/01/02/06**—
तेषाम् अभ्यागमनं भोजनं विवाहम् इति च वर्जयेत्।
तेषामिच्छतां प्रायश्चित्तं - द्वादशवर्षाणि त्रैविद्यकं ब्रह्मचर्यं चरेद् । अथोपनयनं तत उदकोपस्पर्शनं पावमान्यादिभिः ६

**1/01/02/07**—
अथ गृहमेधोपदेशनम् ७

**1/01/02/08**—
नाध्यापनम् ८

**1/01/02/09**—
ततो यो निर्वर्तते तस्य संस्कारो यथा प्रथमेऽतिक्रमे ९

**1/01/02/10**—
तत ऊर्ध्वं प्रकृतिवत् १०

### वानप्रस्थः

**2/09/21/18**—
अथ वानप्रस्थः १८

  

#### अधिकारः
**2/09/22/06**—
अथ वानप्रस्थस्यैवानुपूर्व्यम् एक उपदिशन्ति ६

**2/09/22/07**—
विद्यां समाप्य  
दारं कृत्वाग्नीन् आधाय  
कर्माण्य् आरभते, सोमावरार्ध्यानि यानि श्रूयन्ते ७

**2/09/22/08**—
गृहान् कृत्वा सदारः सप्रजः सहाग्निभिर् बहिर्ग्रामाद् वसेत् ८

**2/09/22/09**—
एको वा ९

  

#### प्रव्रजनम्
**2/09/22/15**—
तस्य द्वन्द्वं द्रव्याणाम् एक उपदिशन्ति -  
पाकार्थ-भोजनार्थ-  
वासि+++(=chisel)+++-परशु-दात्र+++(=असिद)+++-काजानाम्+++(=mallet)+++ १५

**2/09/22/16**—
द्वंद्वानाम् एकैकम् आदायेतराणि +++(भार्यायै)+++ दत्वा ऽरण्यम् अवतिष्ठेत १६

  

#### विधिः
**2/09/21/19**—
अत एव ब्रह्मचर्यवान्प्रव्रजति १९

**2/09/21/20**—
तस्योपदिशन्ति २०

**2/09/21/21**—
एकाग्निर् अनिकेतः स्याद्  
अशर्माशरणो मुनिः २१

**2/09/21/21**—
एकाग्निर् अनिकेतः स्याद्  
अशर्माशरणो मुनिः २१

**2/09/22/10**—
शिलोञ्छेन+++(=उपात्तशस्यात् क्षेत्रात् शेषावचयनेन)+++ वर्तयेत् १०

**2/09/22/11**—
न चात ऊर्ध्वं प्रतिगृह्णीयात् ११

**2/09/22/12**—
अभिषिक्तश् च जुहुयात् १२

**2/09/22/17**—
तस्यारण्येनैवात ऊर्ध्वं होमो, वृत्तिः, +++(अतिथि-)+++प्रतीक्षा, ऽऽच्छादनं च १७

**2/09/22/18**—
येषु कर्मसु पुरोडाशाश् चरवस्  
तेषु कार्याः १८

**2/09/22/19**—
सर्वं चोपांशु - सह स्वाध्यायेन १९

**2/09/22/20**—
नारण्यम् अभ्याश्रावयेत् २०

**2/09/22/22**—
आकाशे स्वयम् +++(न गृहे)+++ २२

**2/09/22/23**—
अनुपस्तीर्णे शय्य्-आसने

  

#### भोजनम्
**2/09/22/01**—
तस्यारण्यम् आच्छादनं विहितम् १

**2/09/22/02**—
ततो मूलैः फलैः पर्णैस् तृणैर् इति वर्तयंश् चरेत् २

**2/09/22/03**—
अन्ततः प्रवृत्तानि +++(= स्वयम् पतितानि)+++ ३

**2/09/22/04**—
ततोऽपो वायुम् आकाशम् इत्य् अभिनिश्रयेत् ४

**2/09/22/05**—
तेषाम् उत्तर उत्तरः संयोगः फलतो विशिष्टः ५

**2/09/22/24**—
नवे सस्ये प्राप्ते पुराणम् अनुजानीयात् +++(विसर्जनाय)+++ २४

**2/09/23/01**—
भूयांसं वा नियमम् इच्छन्न्  
अन्वहम् एव पात्रेण सायं प्रातर् अर्थम् आहरेत् १

**2/09/23/02**—
ततो मूलैः फलैः पर्णैस् तृणैर् इति वर्तयंश् चरेद्  
अन्ततः प्रवृत्तानि +++(=स्वयम्पतितानि)+++,  
ततोऽपो वायुम् आकाशम्  
इत्य् अभिनिश्रयेत्।  
तेषामुत्तर उत्तरः संयोगः फलतो विशिष्टः २

### विवाहः

#### कन्यादाने निषेधाः

**2/05/11/15**—
सगोत्राय दुहितरं न प्रयच्छेत् १५

**2/05/11/16**—
मातुश्च योनिसंबन्धेभ्यः १६

  

#### विवाहप्रकाराः

**2/05/11/17**—
ब्राह्मे विवाहे बन्धुशीलश्रुतारोग्याणि बुद्ध्वा प्रजासहत्वकर्मभ्यः प्रतिपादयेच्छक्तिविषयेणालंकृत्य १७

**2/05/11/18**—
आर्षे दुहितृमते मिथुनौ गावौ देयौ १८

**2/05/11/19**—
दैवे यज्ञतन्त्र ऋत्विजे प्रतिपादयेत् १९

**2/05/11/20**—
मिथः कामात्सांवर्तेते स गान्धर्वः २०

**2/05/12/01**—
शक्ति-विषयेण द्रव्याणि दत्वा वहेरन् - स आसुरः १

**2/05/12/02**—
दुहितृमतः प्रोथयित्वा वहेरन् - स राक्षसः २

**2/05/12/03**—
तेषां त्रय आद्याः प्रशस्ताः, पूर्वः पूर्वः श्रेयान् ३

**2/05/12/04**—
यथा युक्तो विवाहस् - तथा युक्ता प्रजा भवति ४

  

#### विवाह-विधिः

**2/06/13/11**—
विवाहे दुहितृमते दानं काम्यं धर्मार्थं श्रूयते तस्माद्दुहितृमतेऽधिरथं शतं देयं तन्मिथुया कुर्यादिति ११-१  

तस्यां क्रयशब्दः संस्तुतिमात्रम् । धर्माद्धि संबन्धः ११-२  

## पुत्रः

### प्रजा-प्रशंसा
**2/09/24/01**—
अथाप्यस्य प्रजातिम्  
अमृतम् आम्नाय आह । प्रजामनु प्रजायसे तदु ते मर्त्यामृतमिति १

**2/09/24/02**—
अथापि - स एवायं विरूढः पृथक् प्रत्यक्षेणोपलभ्यते दृश्यते चापि सारूप्यं देहत्वमेवान्यत् २

**2/09/24/03**—
ते शिष्टेषु कर्मसु वर्तमानाः पूर्वेषां सांपरायेण कीर्तिं स्वर्गं च वर्धयन्ति ३

**2/09/24/04**—
एवमवरोऽवरः परेषाम् +++(=पूर्विकाणाम्)+++ ४

**2/09/24/05**—
आ भूतसंप्लवात् ते स्वर्गजितः ५

**2/09/24/06**—
पुनः सर्गे बीजार्था भवन्तीति भविष्यत्पुराणे ६

**2/09/24/07**—
अथापि प्रजापतेर्वचनम् ७

**2/09/24/08**—
त्रयीं विद्यां ब्रह्मचर्यं प्रजातिं श्रद्धां तपो यज्ञमनुप्रदानम् । य एतानि कुर्वते तैरित् सह +++(वयम् प्रजापतयः)+++ स्मो, रजो भूत्वा ध्वंसते ऽन्यत् प्रशंसन्न् इति ८

  

### प्रजा-पाप-फलम्
**2/09/24/09**—
तत्र ये पापकृतस्त एव ध्वंसन्ति यथा पर्णं वनस्पतेर्न परान्हिंसन्ति ९

**2/09/24/10**—
नास्यास्मिंल् लोके कर्मभिः संबन्धो विद्यते तथा परस्मिन्कर्मफलैः १०

**2/09/24/11**—
तदेतेन वेदितव्यम् ११

**2/09/24/12**—
प्रजापतेरृषीणामिति सर्गोऽयम् १२

**2/09/24/13**—
तत्र ये पुण्यकृतस् तेषां प्रकृतयः परा ज्वलन्त्य +++(= तारारूपेण)+++ उपलभ्यन्ते १३

**2/06/13/01**—
सवर्णा-ऽपूर्व+++(=अनन्यव्यूढा)+++-शास्त्रविहितायां यथर्तु गच्छतः पुत्रास्तेषां कर्मभिः संबन्धः १

**2/06/13/03**—
पूर्ववत्याम्, असंस्कृतायां, वर्णान्तरे च मैथुने दोषः ३

**2/06/13/04**—
तत्रापि दोषवान्पुत्र एव ४

  

### स्त्री-व्यभिचारे
**2/06/13/05**—
उत्पादयितुः पुत्र इति हि ब्राह्मणम् ५

**2/06/13/06**—
अथाप्युदाहरन्ति ।  
इदानीमेवाहं जनक स्त्रीणामीर्ष्यामि नो पुरा ।  
यदा यमस्य सादने जनयितुः पुत्रमब्रुवन् ६-१  

रेतोधाः पुत्रं नयति परेत्य यमसादने ।  
तस्माद्भार्यां रक्षन्ति बिभ्यन्तः पररेतसः ६-२  

अप्रमत्ता रक्षथ तन्तुमेतं  
मा वः क्षेत्रे परबीजानि वाप्सुः ।  
जनयितुः पुत्रो भवति सांपराये  
मोघं वेत्ता कुरुते तन्तुमेतम् ६ इति।  

  

+++(दायभाग-विषयोऽन्यत्र।)+++
## राजा

**2/09/25/01**—
व्याख्याताः सर्ववर्णानां साधारणवैशेषिका धर्माः । राज्ञस्तु विशेषाद्वक्ष्यामः १

  

### पुर-व्यवस्था
**2/09/25/02**—
दक्षिणाद्वारं वेश्म पुरं च मापयेत् २

**2/09/25/03**—
अन्तरस्यां पुरि वेश्म ३

**2/09/25/04**—
तस्य पुरस्तादावसथस्तदामन्त्रणमित्याचक्षते ४

**2/09/25/05**—
दक्षिणेन पुरं सभा दक्षिणोदग्द्वारा यथोभयं संदृश्येत बहिरन्तरं चेति ५

**2/09/25/06**—
सर्वेष्वेवाजस्रा अग्नयः स्युः ६

**2/09/25/07**—
अग्निपूजा च नित्या यथा गृहमेधे ७

**2/09/25/08**—
आवसथे श्रोत्रियावरार्ध्यानतिथीन्वासयेत् ८

**2/09/25/09**—
तेषां यथागुणमावसथाः शय्यान्नपानं च विदेयम् ९

  

### दानम्, पोषणम्
**2/09/25/08**—
आवसथे श्रोत्रियावरार्ध्यानतिथीन्वासयेत् ८

**2/09/25/09**—
तेषां यथागुणमावसथाः शय्यान्नपानं च विदेयम् ९

**2/09/25/10**—
गुरूनमात्यांश्च नातिजीवेत् १०

**2/09/25/11**—
न चास्य विषये क्षुधा रोगेण हिमातपाभ्यां वावसीदेदभावाद्बुद्धिपूर्वं वा कश्चित् ११

### आयुध-मनोरञ्जन-निरोधः
**2/09/25/14**—
आयुधग्रहणं नृत्तगीतवादित्राणीति राजाधीनेभ्योऽन्यत्र न विद्येरन् १४

  

### रक्षा
**2/09/25/15**—
क्षेमकृद्राजा यस्य विषये ग्रामेऽरण्ये वा तस्करभयं न विद्यते १५

**2/10/26/02**—
ब्राह्मणस्वान्यपजिगीषमाणो राजा यो हन्यते तमाहुरात्मयूपो यज्ञोऽनन्तदक्षिण इति २

**2/10/26/03**—
एतेनान्ये शूरा व्याख्याताः प्रयोजने युध्यमानास्तनुत्यजः ३

**2/10/26/04**—
ग्रामेषु नगरेषु चार्यान्शुचीन्सत्यशीलान्प्रजागुप्तये निदध्यात् ४

**2/10/26/05**—
तेषां पुरुषास्तथागुणा एव स्युः ५

**2/10/26/06**—
सर्वतो योजनं नगरं तस्करेभ्यो रक्ष्यम् ६

**2/10/26/07**—
क्रोशो ग्रामेभ्यः ७

**2/10/26/08**—
तत्र यन्मुष्यते तैस्तत्प्रतिदाप्यम् ८

दण्डन-विचारोऽन्यत्रोक्तः।

### करः
**2/10/26/09**—
धार्म्यं शुल्कमवहारयेत् ९

**2/10/26/10**—
अकरः श्रोत्रियः १०

**2/10/26/11**—
सर्ववर्णानां च स्त्रियः ११

**2/10/26/12**—
कुमाराश्च प्राग् व्यञ्जनेभ्यः १२

**2/10/26/13**—
ये च विद्यार्था वसन्ति १३

**2/10/26/14**—
तपस्विनश्च ये धर्मपराः १४

**2/10/26/15**—
शूद्रश्च पादावनेक्ता +++(= पादधावनजीवी)+++ १५

**2/10/26/16**—
अन्धमूकबधिररोगविष्टाश्च १६

**2/10/26/17**—
ये व्यर्था +++(=मुक्ताश् शास्त्रैः)+++ द्रव्यपरिग्रहैः १७

  

### पशु-रक्षणम्
**2/11/28/06**—
अवरुध्य पशून्मारणे नाशने वा स्वामिभ्योऽवसृजेत् ६

**2/11/28/07**—
प्रमादादरण्ये पशूनुत्सृष्तान्दृष्ट्वा ग्राममानीय स्वामिभ्योऽवसृजेत् ७

**2/11/28/08**—
पुनः प्रमादे सकृदवरुध्य ८

**2/11/28/09**—
तत ऊर्ध्वं न सूर्क्षेत् ९

# +तत्त्वानि

## ॐकारः

**1/04/13/06**—
ॐकारः स्वर्गद्वारं तस्माद्ब्रह्माध्येष्यमाण एतदादि प्रतिपद्येत ६

**1/04/13/07**—
विकथां चान्यां कृत्वैवं लौकिक्या वाचा व्यावर्तते ब्रह्म ७

**1/04/13/08**—
यज्ञेषु चैतदादयः प्रसवाः ८

**1/04/13/09**—
लोके च भूतिकर्मस्वेतदादीन्येव वाक्यानि स्युर्यथा पुण्याहं स्वस्त्यृद्धिमिति ९

## अशौचम्

### बाल-प्रयतता
**2/06/15/19**—
आऽन्न-प्राशनाद् गर्भा नाप्रयता भवन्ति १९

**2/06/15/20**—
आ परिसंवत्सराद् इत्येके २०

**2/06/15/21**—
यावता या दिशो न प्रजानीयुः २१

**2/06/15/22**—
ओपनयनाद् इत्य् अपरम् २२

**2/06/15/23**—
अत्र ह्य् अधिकारः +++(कर्मसु)+++ शास्त्रैर् +++(दत्ता)+++ भवति २३

**2/06/15/25**—
स्मृतिश्च +++(एवं विद्यते)+++ २५

  

### अशौच-कारणानि
**1/05/15/07**—
- रिक्तपाणिर् वयस उद्यम्याप उपस्पृशेत् ७

**1/05/15/16**—
- शूनोपहतः सचेलो ऽवगाहेत १६

**1/05/15/17**—
प्रक्षाल्य वा तं देशम् अग्निना संस्पृश्य पुनः प्रक्षाल्य पादौ चाचम्य प्रयतो भवति १७

**1/05/15/23**—
- मूत्रं कृत्वा पुरीषं वा मूत्रपुरीष-लेपान् अन्नलेपान् उच्छिष्टलेपान् रेतसश् च ये लेपास्, तान् प्रक्षाल्य पादौ च, +आचम्य प्रयतो भवति २३

**1/05/16/10**—
श्यावान्तपर्यन्ताव् ओष्ठाव् उपस्पृश्याचामेत् १०

**1/05/16/11**—
- न श्मश्रुभिर् उच्छिष्टो भवत्य् अन्तरास्ये सद्भिर् यावन् न हस्तेनोपस्पृशति ११

**1/05/16/12**—
- य आस्याद्बिन्दवः पतन्त उपलभ्यन्ते तेष्वाचमनं विहितम् १२

**1/05/16/13**—
ये भूमौ न तेष्वाचामेदित्येके १३

**1/05/16/14**—
- स्वप्ने क्षवथौ शृङ्खाणिका+++(=नासामलम्)+++-ऽऽश्र्व्-आलम्भे, लोहितस्य केशानाम्, अग्नेर्, गवां, ब्राह्मणस्य, स्त्रियाश् चालम्भे, महापथं च गत्वा ऽमेध्यं चोपस्पृश्याप्रयतं च मनुष्यं, नीवीं च परिधाय +अप उपस्पृशेत् १४

**1/05/16/15**—
आर्द्रं वा शकृद् ओषधीर् भूमिं वा १५

  

### मृताशौचम्
**2/06/15/02**—
मातुश् च योनि-संबन्धेभ्यः पितुश् +++(स्वेन साकं)+++ चासप्तमात् पुरुषाद्  
यावता वा संबन्धो ज्ञायते  
तेषां प्रेतेषूदकोपस्पर्शनं  
+++(मृतान्)+++ गर्भान्+++(=बालान्)+++ परिहाप्यापरिसंवत्सरान् २

**2/06/15/03**—
माता-पितराव् एव तेषु +++(मृतापरिसंवत्सरेषु गर्भेषु)+++ ३

**2/06/15/04**—
हर्तारश् च ४

**2/06/15/05**—
भार्यायां परम-गुरु+++(=आचार्य-मातृ-पितृ)+++-संस्थायां +++(=मरणे)+++ च +++(परेद्युर्)+++ +आकालम् +++(२४ होराणाम्)+++ अभोजनम् ५

**2/06/15/06**—
आतुर+++(=शोक)+++व्यञ्जनानि कुर्वीरन् ६

**2/06/15/07**—
केशान् प्रकीर्य पांसूना, +++(केशान्)+++ उप्य, एक-वाससो दक्षिणा-मुखाः सकृद्-उपमज्ज्योत्तीर्योपविशन्ति ७

**2/06/15/08**—
एवं त्रिः ८

**2/06/15/09**—
+++("मह्यम् उदकं दत्तम्" इति)+++ तत्+++(→प्रेत)+++-प्रत्ययम् उदकम् उत्सिच्य  
+अ-प्रतीक्षा ग्रामम् एत्य  
यत् स्त्रिय आहुस् तत् कुर्वन्ति ९

**2/06/15/10**—
इतरेषु चैतद् एवैक उपदिशन्ति १०

  
#### अनध्यायः
**1/03/10/03**—
तथा संबन्धेषु ज्ञातिषु +++(मृतेषु त्र्यहम् अनध्याय इति ब्रह्मचारिनियमः। इतरेषाम् आशौचवतां तु यावद् आशौचमनध्यायः)+++३

**1/03/10/04**—
मातरि पितर्य् आचार्य इति द्वादशाहाः ४

**1/03/10/05**—
तेषु चोदकोपस्पर्शनं तावन्तं कालम् ५

  
#### वपनम्
**1/03/10/06**—
अनु-भाविनां+++(=पश्चाज्-जातानां)+++ च परिवापनम् ६

**1/03/10/07**—
न समावृत्ता +++(केशान्)+++ वपेरन्न् अन्यत्र +++(याग-)+++विहाराद् इत्येके ७

**1/03/10/08**—
अथापि ब्राह्मणं - "रिक्तो वा एषोऽनपिहितो यन् मुण्डः। तस्यैतद् अपिधानं यच् छिखे"ति ८

**1/03/10/09**—
सत्रेषु तु वचनाद् वपनं शिखायाः ९

  

### अन्यत्रोक्तानि
प्रायश्चित्तम् अपपात्र-संसर्गे।

### चौक्षता
**1/05/15/13**—
मूढस्वस्तरे चासंस्पृशन्न् अन्यानप्रयतान्प्रयतो मन्येत १३

**1/05/15/14**—
तथा तृणकाष्ठेषु निखातेषु १४

## दायभागः

### अधिकारिणः
**2/06/14/01**—
जीवन्पुत्रेभ्यो दायं विभजेत्समं क्लीबमुन्मत्तं पतितं च परिहाप्य १

**2/06/14/02**—
पुत्राभावे यः प्रत्यासन्नः सपिण्डः २

**2/06/14/01**—
जीवन्पुत्रेभ्यो दायं विभजेत्समं क्लीबमुन्मत्तं पतितं च परिहाप्य १

**2/06/14/02**—
पुत्राभावे यः प्रत्यासन्नः सपिण्डः २

**2/06/14/04**—
दुहिता वा ४

**2/06/14/05**—
सर्वाभावे राजा दायं हरेत ५

**2/06/14/14**—
सर्वे हि धर्मयुक्ता भागिनः १४

**2/06/14/15**—
यस्त्वधर्मेण द्रव्याणि प्रतिपादयति +++(=व्ययीकरोति)+++ ज्येष्ठोऽपि तमभागं कुर्वीत १५

  

ज्येष्ठेतराधिकारे -

**2/06/14/06**—
ज्येष्ठो दायाद इत्येके ६

**2/06/14/10**—
तच्छास्त्रैर्विप्रतिषिद्धम् १०

**2/06/14/11**—
मनुः पुत्रेभ्यो दायं व्यभजदित्यविशेषेण श्रूयते ११

**2/06/14/12**—
अथापि तस्माद्ज्येष्ठं पुत्रं धनेन निरवसाययन्तीत्येकवच्छ्रुयते १२

**2/06/14/13**—
+++(समाधानम् -)+++ अथापि नित्यानुवादमविधिमाहुर्न्यायविदो, यथा - "तस्मादजावयः पशूनां सह चरन्तीति" "तस्मात्स्नातकस्य मुखं रेभायतीव" "तस्माद्बस्तश्च श्रोत्रियश्चस्त्रीकामतमाविति" १३

**2/06/14/14**—
सर्वे हि धर्मयुक्ता भागिनः १४

  

### चोदनम्
**2/06/13/12**—
एकधनेन ज्येष्ठं तोषयित्वा १२

**2/06/13/01**—
सवर्णा-ऽपूर्व+++(=अनन्यव्यूढा)+++-शास्त्रविहितायां यथर्तु गच्छतः पुत्रास्तेषां कर्मभिः संबन्धः १

**2/06/14/07**—
देशविशेषे सुवर्णङ्कृष्णा गावः कृष्णं भौमं ज्येष्ठस्य ७

**2/06/14/08**—
रथः पितुः परीभाण्डं च गृहे ८

**2/06/14/09**—
अलंकारो भार्याया ज्ञातिधनं चेत्येके ९

**2/06/14/16**—
जाया-पत्योर् न विभागो विद्यते १६

## धर्मः

**1/07/20/01**—
नेमं लौकिकम्-अर्थं पुरस्कृत्य  
धर्मांश् चरेत् १

**1/07/20/02**—
निष्फला ह्य् अभ्युदये भवन्ति २

**1/07/20/03**—
तद् यथा ऽऽम्रे फलार्थे निर्मिते  
छाया गन्ध इत्य् अनूत्पद्येते,  
एवं धर्मं चर्यमाणम् अर्था अनूत्पद्यन्ते ३

**1/07/20/04**—
नो चेद् अनूत्पद्यन्ते,  
न धर्म-हानिर् भवति ४

  

### साधारण-धर्माः
**1/08/23/06**—
अक्रोधोऽहर्षोऽरोषोऽलोभोऽमोहोऽदम्भोऽद्रोहः सत्यवचनमनत्याशोऽपैशुनमनसूया संविभागस्त्याग आर्जवं मार्दवं शमो दमः सर्वभूतैरविरोधो योग आर्यमानृशंसं तुष्टिरिति सर्वाश्रमाणां समयपदानि तान्यनुतिष्ठन्विधिना सार्वगामी भवति ६

**2/09/21/03**—
सर्वेषाम् उपनयन-प्रभृति समान आचार्य-कुले वासः ३

**2/09/21/04**—
सर्वेषाम् अनूत्सर्गो विद्यायाः ४

**2/09/21/05**—
बुद्ध्वा कर्माणि यत् कामयेत तद् आरभेत ५

**2/09/21/06**—
यथा विद्यार्थस्य नियम,  
एतेनैवान्तम् अनूपसीदत+++(ः= उपसदनतः)+++  
आचार्य-कुले शरीर-न्यासो ब्रह्मचारिणः +++(नैष्ठिकस्य)+++६

**2/09/24/07**—
अथापि प्रजापतेर्वचनम् ७

**2/09/24/08**—
त्रयीं विद्यां ब्रह्मचर्यं प्रजातिं श्रद्धां तपो यज्ञमनुप्रदानम् । य एतानि कुर्वते तैरित् सह +++(वयम् प्रजापतयः)+++ स्मो, रजो भूत्वा ध्वंसते ऽन्यत् प्रशंसन्न् इति ८

**2/09/24/13**—
तत्र ये पुण्यकृतस् तेषां प्रकृतयः परा ज्वलन्त्य +++(= तारारूपेण)+++ उपलभ्यन्ते १३

### आश्रमाः
**2/09/21/01**—
चत्वार आश्रमा गार्हस्थ्यम् आचार्यकुलं मौनं +++(=मुनिता/ सन्यासः)+++ वानप्रस्थ्यम् इति १

**2/09/21/02**—
तेषु सर्वेषु यथोपदेशम् अव्यग्रो वर्तमानः क्षेमं गच्छति २

  

### वर्णः
**1/01/01/04**—
चत्वारो **वर्णा** ब्राह्मण-क्षत्रिय-वैश्य-शूद्राः  ४

**1/01/01/05**—
तेषां पूर्वस्-पूर्वो जन्मतः श्रेयान् ५

**2/01/02/02**—
सर्ववर्णानां स्वधर्मानुष्ठाने परमपरिमितं सुखम् २

**2/01/02/03**—
ततः परिवृत्तौ कर्मफलशेषेण जातिं रूपं वर्णं बलं मेधां प्रज्ञां द्रव्याणि धर्मानुष्ठानमिति प्रतिपद्यते । तच्चक्रवदुभयोर्लोकयोः सुख एव वर्तते ३

**2/01/02/04**—
यथौषधिवनस्पतीनां बीजस्य क्षेत्रकर्मविशेषे फलपरिवृद्धिरेवम् ४

  
+++(पाप-पुण्य-फलाभ्यां वर्ण-परिवर्तनम् अन्यत्रोक्तम्)+++

#### ब्राह्मणवृत्तिः
**2/05/10/04**—
न तदाद्रियेत 

**2/05/10/05**—
स्वकर्म ब्राह्मणस्याध्ययनमध्यापनम्यज्ञो याजनं दानं प्रतिग्रहणं दायाद्यं शिलोञ्छः ४  

**1/07/20/10**—
अविहिता ब्राह्मणस्य वणिज्या १०

**1/07/20/11**—
आपदि व्यवहरेत पण्यानाम्  
अपण्यानि व्युदस्यन् +++(=वर्जयन् [वक्ष्यमाणानि] …)+++ ११

**1/07/21/03**—
नात्यन्तमन्ववस्येत् ३

**1/07/21/04**—
वृत्तिं प्राप्य विरमेत् ४

  

#### क्षत्रिय-वृत्तिः
**2/05/10/06**—
अन्यच्चापरिगृहीतम् +++(यथा मूलफलादिः)+++५

**2/05/10/07**—
एतान्येव क्षत्रियस्याध्यापनयाजनप्रतिग्रहणानीति परिहाप्य दण्डयुद्धाधिकानि ६

  

#### शूद्रधर्मः
**1/01/01/07**—
**शुश्रूषा** शूद्रस्येतरेषां वर्णानाम् +++(फलवत् कर्म)+++७

**1/01/01/08**—
+++(शूद्र-कृत-सेवा)+++ पूर्वस्मिन् पूर्वस्मिन् वर्णे निःश्रेयसम् भूयः ८

  

### सम्बद्धविषयाः
"पापम्, पुण्यम्, दोषाः" इत्यादयो ऽन्यत्र। एवं विशेषा अपि।
## धर्मे प्रमाणम्

**1/01/01/01**—
अथातः सामयाचारिकान् धर्मान् व्याख्यास्यामः १

**1/01/01/02**—
धर्मज्ञ-समयः **प्रमाणम्** +++(सौलभ्य-क्रमेण प्रथमम् उक्तम्)+++ २

**1/01/01/03**—
वेदाश् च ३

**2/11/29/13**—
कृच्छ्रा धर्मसमाप्तिः समाम्नातेन । लक्षणकर्मणात्तु समाप्यते १३

  

### शिष्टाचारे स्मृत्यन्तरे च
**1/01/04/08**—
श्रुतिर्हि बलीयस्यानुमानिकादाचारात् ८

**1/03/11/38**—
यथोक्तमन्यदतः परिषत्सु ३८

**1/04/12/10**—
ब्राह्मणोक्ता विधयस्तेषामुत्सन्नाः पाठाः प्रयोगादनुमीयन्ते १०

**1/04/12/11**—
यत्र तु प्रीत्युपलब्धितः प्रवृत्तिर्न तत्र शास्त्रमस्ति ११

**1/07/20/05**—
अन्-असूयुर्, दुष्-प्रलम्भः स्यात्  
कुहक-शठ-नास्तिक-बाल-वादेषु ५

**1/07/20/06**—
न धर्माधर्मौ चरत  
"आवं स्व" इति ।  
न देव-गन्धर्वा, न पितर +++(पुर आगत्य)+++ इत्य् आचक्षते  
"ऽयं धर्मो ऽयम् अधर्म" इति ६

**1/07/20/07**—
यत् त्व् आर्याः  
क्रियमाणं प्रशंसन्ति  
स धर्मो,  
यद् गर्हन्ते  
सोऽधर्मः ७

**1/07/20/08**—
सर्व-जन-पदेष्व् एकान्त-समाहितम्  
आर्याणाम् वृत्तं  
सम्यग् विनीतानां वृद्धानाम्  
आत्मवताम्, अलोलुपानाम्, अदाम्भिकानां वृत्त-सादृश्यं भजेत ८

**1/11/30/09**—
विप्रतिषेधे श्रुतिलक्षणं +++(सन्ध्याग्निहोत्रादिचोदकम्)+++ बलीयः ९

**1/11/32/29**—
यच् चान्यत् परिचक्षते, यच् चान्यत् परिचक्षते २९

**2/08/20/17**—
यच् चान्यत् परिचक्षते १७

**2/06/13/07**—
दृष्टो धर्मव्यतिक्रमः साहसं च पूर्वेषाम् ७

**2/06/13/08**—
तेषां तेजोविशेषेण प्रत्यवायो न विद्यते ८

**2/06/13/09**—
तदन्वीक्ष्य प्रयुञ्जानः सीदत्यवरः ९

  

### देश-कुलाचारेषु
**2/06/15/01**—
एतेन देशकुलधर्मा +++(=शास्त्राऽविरुद्धा एव)+++ व्याख्याताः १

**2/11/29/13**—
कृच्छ्रा धर्मसमाप्तिः समाम्नातेन । लक्षणकर्मणात्तु समाप्यते १३

**2/11/29/14**—
तत्र लक्षणम् । सर्वजनपदेष्वेकान्तसमाहितमार्याणां वृत्तं सम्यग्विनीतानां वृद्धानामात्मवतामलोलुपानामदाम्भिकानां वृत्तसादृश्यं भजेत । एवमुभौ लोकावभिजयति १४

  

### स्त्री-शूद्राश्च
**2/11/29/11**—
सा निष्ठा या विद्या स्त्रीषु शूद्रेषु च ११

**2/11/29/12**—
आथर्वणस्य वेदस्य शेष इत्युपदिशन्ति १२

**2/11/29/15**—
स्त्रीभ्यः सर्ववर्णेभ्यश्च धर्मशेषान्प्रतीयादित्येक इत्येके १५

## कामः

कामासक्तौ पापसम्भवो ऽन्यत्रोक्तः।

**2/08/20/22**—
भोक्ता च धर्माविप्रतिषिद्धान् भोगान् +++(5)+++२२

**2/08/20/23**—
एवम् उभौ लोका वभिजयति २३

## पापम्

### कामस्यापायः
**1/04/12/11**—
यत्र तु प्रीत्युपलब्धितः प्रवृत्तिर्न तत्र शास्त्रमस्ति ११

**1/04/12/12**—
तदनुवर्तमानो नरकाय राध्यति १२

**1/04/13/04**—
हृष्टो दर्पति दृप्तो धर्ममतिक्रामति धर्मातिक्रमे खलु पुनर्नरकः ४

  

### अशुचिकराणि
**1/07/21/12**—
अथाशुचिकराणि १२

**1/07/21/13**—
शूद्र-गमनम् आर्य-स्त्रीणाम् १३

**1/07/21/14**—
प्रतिषिद्धानां मांस-भक्षणम् १४

**1/07/21/15**—
+++(यथा -)+++ शुनो मनुष्यस्य च  
कुक्कुट-सूकराणां ग्राम्याणां, क्रव्यादसाम् १५

**1/07/21/16**—
मनुष्याणां मूत्र-पुरीष-प्राशनम् १६

**1/07/21/17**—
शूद्रोच्छिष्टम्,  
+++(प्रतिलोमाद्य्-)+++अपपात्रा-गमनं चार्याणाम् १७

**1/07/21/18**—
एतान्यपि पतनीयानीत्य् एके १८

**1/07/21/19**—
अतोऽन्यानि दोषवन्त्य् अशुचिकराणि भवन्ति १९

  

### दोषाः
**1/08/23/03**—
दोषाणां तु विनिर्घातो योगमूल इह जीविते । निर्हृत्य भूतदाहीयान् क्षेमं गच्छति पण्डितः ३

**1/08/23/04**—
अथ भूतदाहीयान्दोषानुदाहरिष्यामः ४

**1/08/23/05**—
क्रोधो हर्षो रोषो लोभो मोहो दम्भो द्रोहो मृषोद्यमत्याशपरीवादावसूया काममन्यू अनात्म्यमयोगस्तेषां योगमूलो निर्घातः ॥ १३ ॥ ५ ॥  

**1/08/23/06**—
अक्रोधोऽहर्षोऽरोषोऽलोभोऽमोहोऽदम्भोऽद्रोहः सत्यवचनमनत्याशोऽपैशुनमनसूया संविभागस्त्याग आर्जवं मार्दवं शमो दमः सर्वभूतैरविरोधो योग आर्यमानृशंसं तुष्टिरिति सर्वाश्रमाणां समयपदानि तान्यनुतिष्ठन्विधिना सार्वगामी भवति ६

**2/05/12/19**—
दोषफलसंशये न तत्कर्तव्यम् १९

**2/05/12/20**—
एवमध्यायानध्याये २०

**1/11/31/23**—
क्रोधादींश् च भूत-दाहीयान् दोषान् वर्जयेत् २३

**2/08/18/03**—
अहविष्यम्, अनृतं, क्रोधं,  
येन च क्रोधयेत् ।  
स्मृतिम् इच्छन् यशो मेधां स्वर्गं पुष्टिं द्वादशैतानि +++(प्राक्तनसूत्रोक्त-सहितानि)+++ वर्जयेत् ३

  

#### ससङ्कल्पता
**1/10/29/02**—
यः प्रमत्तो हन्ति, प्राप्तं दोषफलम् २

**1/10/29/03**—
सह संकल्पेन भूयः ३

**1/10/29/04**—
एवमन्येष्वपि दोषवत्सु कर्मसु ४

**1/10/29/05**—
तथा पुण्यक्रियासु ५

**2/11/29/01**—
प्रयोजयिता मन्ता कर्तेति स्वर्गनरकफलेषु कर्मसु भागिनः १

**2/11/29/02**—
यो भूय आरभते तस्मिन्फलविशेषः २

  

#### पतनीयानि
**1/07/21/07**—
अथ पतनीयानि+++(←द्विजातिकर्मभ्यो हानिः पतनम्)+++ ७

**1/07/21/08**—
स्तेयम्, आभिशस्त्यं +++(←ब्रह्महत्यादिभिर् वक्ष्यमाणैः)+++,  
पुरुष-वधो, ब्रह्मोज्झं+++(=वेद-त्यागः)+++,  
गर्भ-शातनम्,  
मातुः पितुर् इति योनि-संबन्धे सहापत्ये स्त्री-गमनं,  
सुरा-पानम्, असंयोग-संयोगः ८

**1/07/21/09**—
गुर्वी-सखिं गुरु-सखिं च गत्वा  
ऽन्यांश् च पर-तल्पान् ९

**1/07/21/10**—
नागुरुतल्पे पततीत्येके १०

**1/07/21/11**—
अधर्माणां तु सततम् आचारः ११

**1/10/29/15**—
अभीचारानुव्याहारावशुचिकरावपतनीयौ १५

**1/10/29/16**—
पतनीयाविति हारीतः १६

   

### फलम्
**2/01/02/03**—
ततः परिवृत्तौ कर्मफलशेषेण जातिं रूपं वर्णं बलं मेधां प्रज्ञां द्रव्याणि धर्मानुष्ठानमिति प्रतिपद्यते । तच्चक्रवदुभयोर्लोकयोः सुख एव वर्तते ३

**2/01/02/04**—
यथौषधिवनस्पतीनां बीजस्य क्षेत्रकर्मविशेषे फलपरिवृद्धिरेवम् ४

**2/01/02/05**—
एतेन दोषफलपरिवृद्धिरुक्ता ५

**2/01/02/06**—
स्तेनोऽभिशस्तो ब्राह्मणो राजन्यो वैश्यो वा परस्मिंल् लोके परिमिते निरये वृत्ते जायते चाण्डालो ब्राह्मणः पौल्कसो राजन्यो वैणो वैश्यः ६

**2/01/02/07**—
एतेनान्ये दोषफलैः कर्मभिः परिध्वंसा दोषफलासु योनिषु जायन्ते वर्णपरिध्वंसायाम् ७

**2/05/11/10**—
धर्मचर्यया जघन्यो वर्णः पूर्वं पूर्वं वर्णमापद्यते जातिपरिवृत्तौ १०

**2/05/11/11**—
अधर्मचर्यया पूर्वो वर्णो जघन्यं जघन्यं वर्णमापद्यते जातिपरिवृत्तौ ११

**2/07/16/01**—
सह देवमनुष्या अस्मिंल् लोके पुरा बभूवुः ।  
अथ देवाः कर्मभिर् दिवं जग्मुर्,  
अहीयन्त मनुष्याः ।  
तेषां ये तथा कर्माण्य् आरभन्ते  
सह देवैर् ब्रह्मणा चामुष्मिंल् लोके भवन्ति ।  
अथैतन् मनुः श्राद्ध-शब्दं कर्म प्रोवाच १

## वेदः

**2/04/08/10**—
षडङ्गो वेदः १०

**2/04/08/11**—
छन्दः कल्पो व्याकरणं ज्योतिषं निरुक्तं शीक्षा छन्दोविचितिरिति ११

**2/04/08/12**—
+++(आक्षेपः -)+++ शब्दार्थारम्भणानां तु कर्मणां समाम्नायसमाप्तौ वेदशब्दः +++(तेन कल्पोऽपि वेदशब्दवाच्यस् स्यात्)+++ । तत्र +++(६ इति)+++ संख्या विप्रतिषिद्धा १२

**2/04/08/13**—
+++(परिहारः - )+++ अङ्गानां तु प्रधानैरव्यपदेश इति न्यायवित्समयः १३

  

### वेदाधिकारः
**1/01/01/06**—
अशूद्राणाम् अदुष्टकर्मणाम् उपायनं वेदाध्ययनम् अग्न्याधेयं **फलवन्ति च कर्माणि** ६

# Appendix - +Dyugangā द्युगङ्गा

## Goals ध्येयानि
Dyugangā is a work group dedicated to the promotion of ever-victorious Hindu ideals and arts. It's current focus is in presenting important texts for easy study. Long term goal (https://rebrand.ly/dg-archive) is to save texts to last for millennia into the coming post-electronic/ industrial age.

The texts may be presented as 

- audio files (eg: [MahAbhArata audio book project](https://sanskrit.github.io/groups/dyuganga/projects/audio/mbh-audio/)[^lnk_2]), 
- as web pages (eg. [Apastamba-gRhya-sUtra](https://vishvasa.github.io/vedAH_yajuH/taittirIyam/sUtram/ApastambaH/gRhyam/sUtra-TIkAH/)[^lnk_3], [Apastamba-dharma-sUtra](https://vishvasa.github.io/vedAH_yajuH/taittirIyam/sUtram/ApastambaH/dharma-sUtram/sarva-prastutiH/)[^lnk_4], [EkAgnikANDa commentary](https://vishvasa.github.io/vedAH_yajuH/taittirIyam/sUtram/ApastambaH/gRhyam/ekAgnikANDam/sarva-prastutiH/)[^lnk_5], [manu-smRti](https://vishvasa.github.io/kalpAntaram/smRtiH/manuH/sarva-prastutiH/05/)[^lnk_6], [raghuvaMsha](https://vishvasa.github.io/kAvyam/laxyam/padyam/kAlidAsaH/raghuvaMsham/sarva-prastutiH/01/)[^lnk_7], more [kalpa-texts](https://sanskrit.github.io/groups/dyuganga//projects/text/proofreading/kalpa-texts/)[^lnk_8], [tattva-texts](https://sanskrit.github.io/groups/dyuganga//projects/text/proofreading/tattva-texts/)[^lnk_9], [universal subhAShita DB](https://subhashita.github.io/saMskRtam/padyam/random/)[^lnk_10]), 
- as dictionaries (eg: [stardict](https://sanskrit-coders.github.io/dictionaries/offline/stardict)[^lnk_11])
- ebooks distributed on various platforms - (eg: [vishvasa.github.io/book-pub](https://vishvasa.github.io/book-pub)[^lnk_12], amazon, google play - [SVK](https://play.google.com/store/books/series?id=EeyGHAAAABCW8M)[^lnk_13] [SVT](https://play.google.com/store/books/series?id=deyGHAAAABDy8M)[^lnk_14] [का](https://play.google.com/store/books/series?id=EuyGHAAAABCV8M)[^lnk_15]). Formats include md, pdf (A4, A5), epub, azw3, html, etc. 

We distribute these for free, and under a CC BY 4.0 license. (Platforms may levy their fees.) You may subscribe to mail-streams for past and future announcements ([dg](https://groups.google.com/g/dyuganga)[^lnk_16], [hv](https://groups.google.com/g/hindu-vidya/)[^lnk_17], [san](https://groups.google.com/g/samskrita)[^lnk_18]). 

The choice of material heavily depends on the special interests of its current lead (vedas, kalpa, purANa-s).

### संस्कृतानुवादः
द्युगङ्गा नाम कार्यसंस्था - अजेयानां भारतीयपुरुषार्थपरिकल्पनानाञ्च, हिन्दुककलानाञ्च प्रसारणाय वर्तते।  
तदीयस् स्थूलोद्देशोऽधुना प्रमुखग्रन्थानाम् अध्ययनसौकर्याय प्रस्तुतिः। ततो ग्रन्थ-सङ्कलन-केन्द्रम् इति वक्तुम् अलम्। दूरोद्देशस् तु (https://rebrand.ly/dg-archive) आधुनिक-शिला-तैल-युगात् परम् अपि सहस्राधिक-वर्षाणि यावद् ग्रन्थ-रक्षा।

ग्रन्थानाम् प्रस्तुतिर् ध्वनिसञ्चिकाभिस् स्यात् (यथा [महाभारतपारायणप्रसारणे](https://sanskrit.github.io/groups/dyuganga/projects/audio/mbh-audio/)[^lnk_19]), जाल-क्षेत्र-पृष्ठैर् वा (यथा [विश्वासस्य मन्त्रटिप्पनीषु](https://vishvasa.github.io/vedAH_sAma/paravastu-saama/devaH/agniH/mahAvaishvAnara-vratam/)[^lnk_20], [एकाग्निकाण्डटीका](https://vishvasa.github.io/vedAH_yajuH/taittirIyam/sUtram/ApastambaH/gRhyam/ekAgnikANDam/sarva-prastutiH/1_01a/)[^lnk_21]), शब्द-कोशैर् वाऽपि ([stardict](https://sanskrit-coders.github.io/dictionaries/offline/stardict)[^lnk_22])। इमे ऽस्मत्-पक्षतो मुक्त-रीत्या प्रसार्यन्ते। सद्यश्च ग्रन्थाः संस्थाग्रण्या रुचिविशेषम् अनुसृत्य चिताः - वेदाः, इतिहास-पुराणानि, कल्प-वेदाङ्ग-ग्रन्थाश् चेति।

### Contribution, contact
अस्मत्-सम्पर्कः - @gmail - vishvas.vasuki, ९५९१२ ६८५०६ (see [contact page on our website](https://sanskrit.github.io/groups/dyuganga/contact/)[^lnk_23])। Serious volunteering, donations and sponsorship are welcome  - they help offset operating costs (eg. worker payments, book distribution) and plan further projects. Project-specific sponsorship opportunities are occasionally advertised on our social media accounts and on certain mailing lists.

## वन्दनीय-वन्दना
(अनेनोद्यमेन नैषां महतां साक्षात् सम्बन्ध ऊह्यः ।)

<div class="js_include" includetitle="false" newlevelforh1="5" unfilled="" url="/rAmAnujIyam/vyakti-shlokAdi/paLHaveri-laxmI-nRsiMhaH.md"> 

इञ्जिमेडु-यति-सिंह-**रक्षितो**  
राजगोप--बुध-गोप-**चारितः**।  
सिंह-लक्ष्म-नर-नाम-भाग् **बभौ**  
दिव्य-सूक्ति-वन-मार्ग-**नायकः**॥

यद्-आचार-स्वभावाभ्यां  
"ज्ञेयम् अस्त्य् अत्र वैष्णवे"।  
इति निष्कर्ष-जिज्ञासे,  
**नौमि** तं श्री-नृसिंहकम्॥
</div>

[^lnk_1]: https://vishvAsa.github.io/vedAH_yajuH/taittirIyam/sUtram/ApastambaH/gRhyam/karmANi/upanayanam

[^lnk_2]: https://sanskrit.github.io/groups/dyuganga/projects/audio/mbh-audio/

[^lnk_3]: https://vishvasa.github.io/vedAH_yajuH/taittirIyam/sUtram/ApastambaH/gRhyam/sUtra-TIkAH/

[^lnk_4]: https://vishvasa.github.io/vedAH_yajuH/taittirIyam/sUtram/ApastambaH/dharma-sUtram/sarva-prastutiH/

[^lnk_5]: https://vishvasa.github.io/vedAH_yajuH/taittirIyam/sUtram/ApastambaH/gRhyam/ekAgnikANDam/sarva-prastutiH/

[^lnk_6]: https://vishvasa.github.io/kalpAntaram/smRtiH/manuH/sarva-prastutiH/05/

[^lnk_7]: https://vishvasa.github.io/kAvyam/laxyam/padyam/kAlidAsaH/raghuvaMsham/sarva-prastutiH/01/

[^lnk_8]: https://sanskrit.github.io/groups/dyuganga//projects/text/proofreading/kalpa-texts/

[^lnk_9]: https://sanskrit.github.io/groups/dyuganga//projects/text/proofreading/tattva-texts/

[^lnk_10]: https://subhashita.github.io/saMskRtam/padyam/random/

[^lnk_11]: https://sanskrit-coders.github.io/dictionaries/offline/stardict

[^lnk_12]: https://vishvasa.github.io/book-pub

[^lnk_13]: https://play.google.com/store/books/series?id=EeyGHAAAABCW8M

[^lnk_14]: https://play.google.com/store/books/series?id=deyGHAAAABDy8M

[^lnk_15]: https://play.google.com/store/books/series?id=EuyGHAAAABCV8M

[^lnk_16]: https://groups.google.com/g/dyuganga

[^lnk_17]: https://groups.google.com/g/hindu-vidya/

[^lnk_18]: https://groups.google.com/g/samskrita

[^lnk_19]: https://sanskrit.github.io/groups/dyuganga/projects/audio/mbh-audio/

[^lnk_20]: https://vishvasa.github.io/vedAH_sAma/paravastu-saama/devaH/agniH/mahAvaishvAnara-vratam/

[^lnk_21]: https://vishvasa.github.io/vedAH_yajuH/taittirIyam/sUtram/ApastambaH/gRhyam/ekAgnikANDam/sarva-prastutiH/1_01a/

[^lnk_22]: https://sanskrit-coders.github.io/dictionaries/offline/stardict

[^lnk_23]: https://sanskrit.github.io/groups/dyuganga/contact/

+++
title = "आपस्तम्ब-धर्म-सूत्राणि - विषय-विभागः"
author = "ApastambaH"
+++


# +क्रियाः

## अध्ययनम्

### औचित्य-विवेकः

#### क्वानध्यायः
<details open><summary>1/04/12/09</summary>

विद्यां प्रत्यनध्यायः श्रूयते न कर्मयोगे मन्त्राणाम् ९
</details>

<details open><summary>1/03/11/38</summary>

यथोक्तमन्यदतः परिषत्सु ३८
</details>

<details open><summary>2/05/12/19</summary>

दोषफलसंशये न तत्कर्तव्यम् १९
</details>

<details open><summary>2/05/12/20</summary>

एवमध्यायानध्याये २०
</details>
  

#### काल-निमित्तकम् अनध्ययनम्
<details open><summary>1/03/09/01</summary>

श्रावण्यां पौर्णमास्यामध्यायमुपाकृत्य मासं {अनूक्तम् अननूक्तञ्च} प्रदोषे नाधीयीत १
</details>

<details open><summary>1/03/09/02</summary>

तैष्यां पौर्णमास्यां रोहिण्यां वा विरमेत् २
</details>

<details open><summary>1/03/09/03</summary>

अर्धपञ्चमांश्चतुरो मासानित्येके ३
</details>

<details open><summary>1/03/11/35</summary>

अननूक्तं चापर्तौ छन्दसो नाधीयीत ३५
</details>

<details open><summary>1/03/11/36</summary>

{अननूक्तं} प्रदोषे च ३६
</details>

<details open><summary>1/03/11/37</summary>

सार्वकालिकमाम्नातम् +++(=अधीतम्)+++ {अध्येतव्यम्} ३७
</details>

<details open><summary>1/03/11/01</summary>

{अनध्ययनम्} काण्डोपाकरणे चामातृकस्य १
</details>

<details open><summary>1/03/11/02</summary>

काण्डसमापने चापितृकस्य २
</details>

<details open><summary>1/03/09/28</summary>

अहोरात्राव् अमावास्यासु +++(पूर्वेद्युश् चतुर्दशीषु चेति हरदत्तः। मनुना पूर्णिमायाम् अपि निषिद्धम्।)+++ २८
</details>

<details open><summary>1/03/10/01</summary>

चातुर्मासीषु च १
</details>

<details open><summary>1/03/11/15</summary>

सन्ध्योः १५
</details>

<details open><summary>1/03/11/20</summary>

अविहितमनुवाकाध्ययनमाषाढवासन्तिकयोः +++(=वसन्तोत्सवः)+++ २०
</details>

<details open><summary>1/11/32/12</summary>

अनध्यायो निशायाम् +++(=रात्रेर् मध्यभागः)+++ - अन्यत्र धर्मोपदेशाच् छिष्येभ्यः १२   

</details>
  

#### घटनानिमित्तम् अनध्ययनम्
<details open><summary>1/03/09/18</summary>

तदहरागतेषु च ग्रामं बाह्येषु १८
</details>

<details open><summary>1/03/09/19</summary>

अपि सत्सु १९
</details>

<details open><summary>1/03/10/02</summary>

वैरमणे+++(=उत्सर्जने)+++ +++(मृतेषु)+++ गुरुष्व् अष्टाक्य औपाकरण इति त्र्यहाः २
</details>

<details open><summary>1/03/11/06</summary>

यत्काण्डमुपाकुर्वीत यस्य चानुवाक्यं कुर्वीत न तत्तदहरधीयीत ६
</details>

<details open><summary>1/03/11/07</summary>

उपाकरणसमापनयोश्च पारायणस्य तां विद्याम् ७
</details>

<details open><summary>1/03/11/11</summary>

विप्रोष्य च समध्ययनं तदहः ११
</details>

<details open><summary>1/03/11/12</summary>

स्वैरिकर्मसु च १२
</details>

<details open><summary>1/03/11/13</summary>

यथा पाद प्रक्षालनोत्सादनानुलेपनाणीति १३
</details>

<details open><summary>1/03/11/14</summary>

तावन्तं कालं नाधीयीताध्यापयेद्वा १४
</details>
  

##### मृताशौचे
<details open><summary>1/03/10/03</summary>

तथा संबन्धेषु ज्ञातिषु +++(मृतेषु त्र्यहम् अनध्याय इति ब्रह्मचारिनियमः। इतरेषाम् आशौचवतां तु यावद् आशौचमनध्यायः)+++३
</details>

<details open><summary>1/03/10/04</summary>

मातरि पितर्य् आचार्य इति द्वादशाहाः ४
</details>

<details open><summary>1/03/10/10</summary>

आचार्ये त्रीन् अहोरात्रान् इत्य् एके १०
</details>

<details open><summary>1/03/10/11</summary>

श्रोत्रिय-संस्थायाम् अपरिसंवत्सरायाम् एकाम् +++(रात्रिम्)+++ ११
</details>

<details open><summary>1/03/10/12</summary>

सब्रह्मचारिणीत्य् एके १२ …

</details>
  

##### अन्ननिमित्तम्
<details open><summary>1/03/10/26</summary>

प्रदोषे च भुक्त्वा २६
</details>

<details open><summary>1/03/10/27</summary>

प्रोदकयोश्च +++(= भुक्त्वार्द्रयोः)+++ पाण्योः २७
</details>

<details open><summary>1/03/10/28</summary>

प्रेतसंकॢप्तं चान्नं भुक्त्वा सप्रदोषमहरनध्यायः २८
</details>

<details open><summary>1/03/10/29</summary>

आ च विपाकात् २९
</details>

<details open><summary>1/03/10/30</summary>

अश्राद्धेन तु पर्यवदध्यात् ३०
</details>

<details open><summary>1/03/11/03</summary>

मनुष्यप्रकृतीनां च देवानां यज्ञे भुक्त्वेत्येके ३
</details>

<details open><summary>1/03/11/04</summary>

पर्युषितैस्तण्डुलैराममांसेन च नानध्यायाः ४
</details>

<details open><summary>1/03/11/05</summary>

तथौषधिवनस्पतिमूलफलैः ५
</details>

<details open><summary>1/03/10/25</summary>

शुक्तं +++(=पक्वं कालपाकेनाम्लं जात)+++ चात्मसंयुक्तम् +++(=उदरस्थम्)+++ २५
</details>
  

##### उपप्लवे
<details open><summary>1/03/09/25</summary>

गवां चावरोधे २५
</details>

<details open><summary>1/03/09/26</summary>

वध्यानां च यावता हन्यन्ते २६
</details>

<details open><summary>1/03/10/21</summary>

सर्वेषु च शब्दकर्मसु +++(=आक्रोश-परिवादादिषु)+++ यत्र +++(+अध्ययन-शब्देन)+++ संसृज्येरन् २१
</details>

<details open><summary>1/03/10/19</summary>

+++(बहु-)+++श्व-गर्दभ-नादाः सलावृक्य्-एकसृक+++(=शृगाल)++++उलूक-शब्दाः  
सर्वे वादित्र-शब्दा  
रोदन-गीत-सामशब्दाश् च १९
</details>

<details open><summary>1/03/10/20</summary>

शाखान्तरे +++(श्रूयमाणे)+++ च साम्नाम् अनध्यायः २०
</details>
  

##### उपप्लवे नैसर्गिके
<details open><summary>1/03/09/20</summary>

संधावनुस्तनिते रात्रिम् २०
</details>

<details open><summary>1/03/09/21</summary>

स्वप्नपर्यान्तं विद्युति २१
</details>

<details open><summary>1/03/09/22</summary>

उपव्युषं  
यावता वा कृष्णां रोहिणीम् इति,  
शम्या-प्रासाद् विजानीयाद्  
- एतस्मिन् काले विद्योत-माने सप्रदोषम् अहरनध्यायः २२
</details>

<details open><summary>1/03/09/23</summary>

दह्रे+++(=अपररात्रे तृतीयो भागः)+++ ऽपररात्रे+++(=रात्रेस् तृतीयो भागः)+++ स्तनयित्नुना २३
</details>

<details open><summary>1/03/09/24</summary>

ऊर्ध्वमर्धरात्रादित्येके २४
</details>

<details open><summary>1/03/11/08</summary>

वायुर्घोषवान्भूमौ वा तृण संवाहो वर्षति वा यत्र धाराः प्रवहेत् ८
</details>

<details open><summary>1/03/11/25</summary>

विद्युति चाभ्यग्रायां स्तनयित्नाव् अप्रायत्ये प्रेतान्ने नीहारे च मानसं परिचक्षते २५
</details>

<details open><summary>1/03/11/27</summary>

विद्युत्स्तनयित्नुर्वृष्टिश्चापर्तौ यत्र संनिपतेयुस्तस्त्र्यहमनध्यायः २७
</details>

<details open><summary>1/03/11/28</summary>

यावद्भूमिर्व्युदकेत्येके २८
</details>

<details open><summary>1/03/11/29</summary>

एकेन द्वाभ्यां वैतेषामाकालम् २९
</details>

<details open><summary>1/03/11/30</summary>

सूर्याचन्द्रमसोर्ग्रहणे भूमिचलेऽपस्वान उल्कायामग्न्युत्पाते च सर्वासां विद्यानां सार्वकालिकमाकालम् ३०
</details>

<details open><summary>1/03/11/31</summary>

अभ्रं चापर्तौ सूर्याचन्द्र मसोः परिवेष इन्द्र धनुः प्रतिसूर्यमत्स्यश्च वाते पूतीगन्धे नीहारे च सर्वेष्वेतेषु तावन्तं कालम् ३१
</details>

<details open><summary>1/03/11/32</summary>

मुहूर्तं विरते वाते ३२
</details>

<details open><summary>1/03/11/33</summary>

सलावृक्यामेकसृक इति स्वप्नपर्यान्तम् ३३
</details>

<details open><summary>1/03/11/34</summary>

नक्तं चारण्येऽनग्नावहिरण्ये वा ३४
</details>

<details open><summary>1/04/12/03</summary>

अथापि वाजसनेयिब्राह्मणम् । ब्रह्मयज्ञो ह वा एष यत्स्वाध्यायस्तस्यैते वषट्कारा यत्स्तनयति यद्विद्योतते यदवस्फूर्जति यद्वातो वायति । तस्मात्स्तनयति विद्योतमानेऽवस्फूर्जति वाते वा वायत्यधीयीतैव वषट्काराणामच्छम्बट्कारायेति ३
</details>

<details open><summary>1/04/12/04</summary>

तस्य शाखान्तरे वाक्यसमाप्तिः ४
</details>

<details open><summary>1/04/12/05</summary>

अथ यदि वातो वा वायात् स्तनयेद् वा विद्योतेत वावस्फूर्जेद् वैकां वर्चमेकं वा यजुरेकं वा सामाभिव्याहरेद्भूर्भुवः सुवः सत्यं तपः श्रद्धायां जुहोमीति वैतत् । तेनो हैवास्यैतदहः स्वाध्याय उपात्तो भवति ५
</details>

<details open><summary>1/04/12/06</summary>

एवं सत्यार्यसमयेनाविप्रतिषिद्धम् ६
</details>

<details open><summary>1/04/12/07</summary>

अध्यायानध्यायं ह्युपदिशन्ति । तदनर्थकं स्याद्वाजसनेयिब्राह्मणं चेदवेक्षेत ७
</details>

<details open><summary>1/04/12/08</summary>

आर्यसमयो ह्यगृह्यमानकारणः ८
</details>
  

##### सपरिहार-व्यवधानानि
<details open><summary>1/03/10/22</summary>

छर्दयित्वा +++(=वमित्वा)+++ स्वप्नान्तम् +++(नाधीयीत)+++। २२
</details>

<details open><summary>1/03/10/23</summary>

सर्पिर्वा प्राश्य +++(अधीयीत)+++। २३
</details>

<details open><summary>1/03/09/13</summary>

ब्रह्माध्येष्यमाणो मलवद्वाससेच्छन्संभाषितुं ब्राह्मणेन संभाष्य तया संभाषेत संभाष्य तु ब्राह्मणेनैव संभाष्याधीयीत । एवं तस्याः प्रजानिःश्रेयसम् १३
</details>

<details open><summary>1/03/10/13</summary>

श्रोत्रियाभ्यागमे ऽधिजिगांसमानो ऽधीयानो वा ऽनुज्ञाप्याधीयीत १३
</details>

<details open><summary>1/03/10/14</summary>

अध्यापयेद् वा १४
</details>

<details open><summary>1/03/10/15</summary>

गुरुसंनिधौ चाधीहि भो इत्य् +++(आत्मगतम्)+++ उक्त्वाधीयीत १५
</details>

<details open><summary>1/03/10/16</summary>

अध्यापयेद् वा १६
</details>

<details open><summary>1/03/10/17</summary>

उभयत उपसंग्रहणम् अधिजिगांसमानस्याधीत्य च १७+++(5)+++
</details>

<details open><summary>1/03/10/18</summary>

अधीयानेषु वा यत्रान्यो व्यवेयाद् +++(=मध्ये गच्छेत्)+++, एतम् एव शब्दम् +++(=अधीहि भोः)+++ उत्सृज्याधीयीत १८
</details>
  

#### स्थानम्
<details open><summary>1/03/09/04</summary>

निगमेष्वध्ययनं वर्जयेत् ४
</details>

<details open><summary>1/03/09/05</summary>

आनडुहेन वा शकृत्पिण्डेनोपलिप्तेऽधीयीत ५
</details>

<details open><summary>1/03/09/06</summary>

श्मशाने सर्वतः शम्याप्रासात् ६
</details>

<details open><summary>1/03/09/07</summary>

ग्रामेणाध्यवसिते क्षेत्रेण वा नानध्यायः ७
</details>

<details open><summary>1/03/09/08</summary>

ज्ञायमाने तु तस्मिन्न् एव देशे नाधीयीत ८
</details>

<details open><summary>1/03/09/09</summary>

श्मशानवच्छूद्र पतितौ ९
</details>

<details open><summary>1/03/09/10</summary>

समानागार इत्येके १०
</details>

<details open><summary>1/03/09/11</summary>

शूद्रा यां तु प्रेक्षणप्रतिप्रेक्षणयोरेवानध्यायः ११
</details>

<details open><summary>1/03/09/12</summary>

तथान्यस्यां स्त्रियां वर्णव्यतिक्रान्तायां मैथुने १२
</details>

<details open><summary>1/03/09/14</summary>

अन्तःशवम् १४
</details>

<details open><summary>1/03/09/15</summary>

अन्तश्चाण्डालम् १५
</details>

<details open><summary>1/03/09/16</summary>

अभिनिर्हृतानां तु सीम्न्यनध्यायः १६
</details>

<details open><summary>1/03/09/17</summary>

संदर्शने चारण्ये १७
</details>

<details open><summary>1/03/09/27</summary>

पृष्ठारूढः पशूनां नाधीयीत २७
</details>

<details open><summary>1/03/10/24</summary>

पूतीगन्धः २४
</details>

<details open><summary>1/03/11/08</summary>

वायुर्घोषवान्भूमौ वा तृण संवाहो वर्षति वा यत्र धाराः प्रवहेत् ८
</details>

<details open><summary>1/03/11/09</summary>

ग्रामारण्ययोश्च सन्धौ ९
</details>

<details open><summary>1/03/11/10</summary>

महापथे च १०
</details>

<details open><summary>1/03/11/16</summary>

तथा वृक्षमारूढः १६
</details>

<details open><summary>1/03/11/17</summary>

अप्सु चावगाढः १७
</details>

<details open><summary>1/03/11/18</summary>

नक्तं चापावृते १८
</details>

<details open><summary>1/03/11/19</summary>

दिवा चापिहिते १९
</details>
  

### क्रमः
<details open><summary>1/03/10/17</summary>

उभयत उपसंग्रहणम् अधिजिगांसमानस्याधीत्य च १७+++(5)+++
</details>
   

+++(अन्यत्रोक्तः - उपनयनम्, स्वाध्यायः, अध्यापकः, अभिवादनम्, समावर्तनम्।)+++
## +अर्हणम्

### आतिथ्यम्

#### अतिथिः
<details open><summary>2/03/06/03</summary>

अग्निरिव ज्वलन्न् अतिथिरभ्यागच्छति ३
</details>

<details open><summary>2/03/06/04</summary>

धर्मेण वेदानामेकैकां शाखामधीत्य श्रोत्रियो भवति ४
</details>

<details open><summary>2/03/06/05</summary>

स्वधर्मयुक्तं कुटुम्बिनमभ्यागच्छति धर्मपुरस्कारो नान्यप्रयोजनः सोऽतिथिर्भवति ५
</details>

<details open><summary>2/03/06/06</summary>

तस्य पूजायां शान्तिः स्वर्गश्च ६
</details>

<details open><summary>2/03/07/01</summary>

स एष प्राजापत्यः कुटुम्बिनो यज्ञो नित्यप्रततः १
</details>

<details open><summary>2/03/07/02</summary>

योऽतिथीनामग्निः स आहवनीयो यः कुटुम्बे स गार्हपत्यो यस्मिन्पच्यते सोऽन्वाहार्यपचनः २
</details>

<details open><summary>2/03/07/03</summary>

ऊर्जं पुष्टिं प्रजां पशूनिष्टापूर्तमिति गृहाणामश्नाति यः पूर्वोऽतिथेरश्नाति ३
</details>

<details open><summary>2/03/07/04</summary>

पयोपसेचनमन्नमग्निष्टोमसंमितं सर्पिषोक्थ्यसंमितं मधुनातिरात्रसंमितं मांसेन द्वादशाहसंमितमुदकेन प्रजावृद्धिरायुषश्च ४
</details>

<details open><summary>2/03/07/05</summary>

प्रिया अप्रियाश्चातिथयः स्वर्गं लोकं गमयन्तीति विज्ञायते ५
</details>

<details open><summary>2/03/07/06</summary>

स यत्प्रातर्मध्यंदिने सायमिति ददाति सवनान्येव तानि भवन्ति ६
</details>

<details open><summary>2/03/07/07</summary>

यदनुतिष्ठत्युदवस्यत्येव तत् ७
</details>

<details open><summary>2/03/07/08</summary>

यत्सान्त्वयतति सा दक्षिणा प्रशंसा ८
</details>

<details open><summary>2/03/07/09</summary>

यत्संसाधयति ते विष्णुक्रमाः ९
</details>

<details open><summary>2/03/07/10</summary>

यदुपावर्तते सोऽवभृथः १०
</details>

<details open><summary>2/03/07/11</summary>

इति हि ब्राह्मणम् ११
</details>
  

#### विधिः
<details open><summary>2/04/08/01</summary>

येन कृतावसथः +++(=दत्ताश्रयः)+++ स्यादतिथिर्न तं प्रत्युत्तिष्ठेत्प्रत्यवरोहेद्वा पुरस्ताच्चेदभिवादितः १
</details>

<details open><summary>2/04/08/02</summary>

शेषभोज्यतिथीनां स्यात् २
</details>

<details open><summary>2/04/08/03</summary>

न रसान्गृहे भुञ्जीतानवशेषमतिथिभ्यः ३
</details>

<details open><summary>2/04/08/04</summary>

नात्मार्थमभिरूपमन्नं पाचयेत् ४
</details>

<details open><summary>2/02/04/11</summary>

अतिथीनेवाग्रे भोजयेत् ११
</details>

<details open><summary>2/02/04/12</summary>

बालान् वृद्धान् रोग-संबन्धान् स्त्रीश् चान्तर्वत्नीः १२
</details>

<details open><summary>2/02/04/13</summary>

काले स्वामिनावन्नार्थिनं न प्रत्याचक्षीयाताम् १३
</details>

<details open><summary>2/02/04/14</summary>

अभावे भूमिरुदकं तृणानि कल्याणी वाग् इति । एतानि वै सतोऽगारे न क्षीयन्ते कदाचनेति १४
</details>

<details open><summary>2/02/04/15</summary>

एवंवृत्तावनन्तलोकौ भवतः १५
</details>

<details open><summary>2/03/06/07</summary>

तमभिमुखोऽभ्यागम्य यथावयः समेत्य तस्यासनमाहारयेत् ७
</details>

<details open><summary>2/03/06/08</summary>

शक्तिविषये नाबहुपादमासनं भवतीत्येके ८
</details>

<details open><summary>2/03/06/09</summary>

तस्य पादौ प्रक्षालयेत् । शूद्र मिथुनावित्येके ९
</details>

<details open><summary>2/03/06/10</summary>

अन्यतरोऽभिषेचने स्यात् १०
</details>

<details open><summary>2/03/06/11</summary>

तस्योदकमाहारयेन्मृन्मयेनेत्येके ११
</details>

<details open><summary>2/03/06/12</summary>

नोदकमाचारयेद् असमावृत्तः १२
</details>

<details open><summary>2/03/06/13</summary>

अध्ययनसांवृत्तिश्चात्राधिका १३
</details>

<details open><summary>2/03/06/14</summary>

सान्त्वयित्वा तर्पयेद्रसैर्भक्ष्यैरद्भिरवरार्ध्येनेति १४
</details>

<details open><summary>2/03/06/15</summary>

आवसथं दद्यादुपरिशय्यामुपस्तरणमुपधानं सावस्तरणमभ्यञ्जनं चेति १५
</details>

<details open><summary>2/03/06/16</summary>

अन्नसंस्कर्तारमाहूय व्रीहीन्यवान्वा तदर्थान्निर्वपेत् १६
</details>

<details open><summary>2/03/06/17</summary>

उद्धृतान्यन्नान्यवेक्षेतेदं भूया १७
</details>

<details open><summary>2/03/06/18</summary>

इदा३मिति भूय उद्धरेत्येव ब्रूयात् १८
</details>

<details open><summary>2/03/07/12</summary>

राजानं चेदतिथिरभ्यागच्छेच्छ्रेयसीमस्मै पूजामात्मनः कारयेत् १२
</details>

<details open><summary>2/03/07/13</summary>

आहिताग्निं चेदतिथिरभ्यागच्छेत्स्वयमेनमभ्युदेत्य ब्रूयात् । व्रात्य क्वावात्सीरिति । व्रात्य उदकमिति । व्रात्य तर्पयंस्त्विति १३
</details>

<details open><summary>2/03/07/14</summary>

पुराग्निहोत्रस्य होमादुपांशु जपेत् । व्रात्य यथा ते मनस्तथास्त्विति । व्रात्य यथा ते वशस्तथास्त्विति । व्रात्य यथा ते प्रियं तथास्त्विति । व्रात्य यथा ते निकामस्तथास्त्विति १४
</details>

<details open><summary>2/03/07/15</summary>

यस्योद्धृतेष्वहुतेष्वग्निष्वतिथिरभ्यागच्छेत्स्वयमेनमभ्युदेत्य ब्रूयात्व्रात्य अतिसृज होष्यामि । इत्यतिसृष्टेन होतव्यम् । अनतिसृष्टश्चेज्जुहुयाद्दोषं ब्राह्मणमाह १५
</details>
  

#### विधौ पात्रभेदात् सत्कारभेदः
<details open><summary>2/02/04/16</summary>

ब्राह्मणायानधीयानायासनमुदकमन्नमिति देयम् । न प्रत्युत्तिष्ठेत् १६
</details>

<details open><summary>2/02/04/17</summary>

अभिवादनायैवोत्तिष्ठेदभिवाद्यश्चेत् १७
</details>

<details open><summary>2/02/04/18</summary>

राजन्यवैश्यौ च १८
</details>

<details open><summary>2/02/04/19</summary>

शूद्रमभ्यागतं कर्मणि नियुञ्ज्यात् । अथास्मै दद्यात् १९
</details>

<details open><summary>2/02/04/20</summary>

दासा वा राजकुलादाहृत्यातिथिवच् छूद्रम् पूजयेयुः २०
</details>
  

+++(बोधायनो वैश्वदेवप्रकरणे - "सर्वेभ्योभ्यागतेभ्य आश्वचण्डालेभ्यस्स्वागतं कार्यम्" इति। )+++

<details open><summary>2/03/07/16</summary>

एकरात्रं चेदतिथीन्वासयेत्पार्थिवांल् लोकानभिजयति द्वितीययान्तरिक्ष्यांस्तृतीयया दिव्यांश्चतुर्थ्या परावतो लोकानपरिमिताभिरपरिमितांल् लोकानभिजयतीति विज्ञायते १६
</details>

<details open><summary>2/03/07/17</summary>

असमुदेतश्चेदतिथिर्ब्रुवाण आगच्छेदासनमुदकमन्नं श्रोत्रियाय ददामीत्येव दद्यात् । एवमस्य समृद्धं भवति १७
</details>

<details open><summary>2/04/08/05</summary>

गोमधुपर्कार्हो वेदाध्यायः ५
</details>

<details open><summary>2/04/08/06</summary>

आचार्य, ऋत्विक्, स्नातको, राजा वा धर्मयुक्तः +++(मधुपर्कार्हाः)+++६
</details>

<details open><summary>2/04/08/07</summary>

आचार्यायर्त्विजे श्वशुराय राज्ञ इति परिसंवत्सरादुपतिष्ठद्भ्यो गौर्मधुपर्कश्च ७
</details>
  

#### मधुपर्कः
<details open><summary>2/04/08/08</summary>

दधि मधुसंसृष्टं मधुपर्कः पयो वा मधुसंसृष्टम् ८
</details>

<details open><summary>2/04/08/09</summary>

अभाव उदकम् ९
</details>
  

#### लोपे प्रायश्चित्तम्
<details open><summary>2/04/08/14</summary>

अतिथिं निराकृत्य यत्र गते भोजने स्मरेत्ततो विरम्योपोष्य १४
</details>

<details open><summary>2/04/09/01</summary>

श्वोभूते यथामनसं तर्पयित्वा संसाधयेत् १
</details>
  

#### अनुव्रजनम्
<details open><summary>2/04/09/02</summary>

यानवन्तमा यानात् २
</details>

<details open><summary>2/04/09/03</summary>

यावन्नानुजानीयादितरः ३
</details>

<details open><summary>2/04/09/04</summary>

अप्रतीभायां +++(बुद्धौ न जातायाम्)+++ सीम्नो निवर्तेत ४
</details>
  

#### अतिथिभावः
<details open><summary>1/02/08/23</summary>

मातरं पितरम् आचर्यम् अग्नींश् च गृहाणि च रिक्त-पाणिर् नोपगछ्हेद्, राजानं चेन् न श्रुतम् इति २३
</details>

<details open><summary>2/03/06/19</summary>

द्विषन्द्विषतो वा नान्नमश्नीयाद्दोषेण वा मीमांसमानस्य मीमांसितस्य वा १९
</details>

<details open><summary>2/03/06/20</summary>

पाप्मानं हि स तस्य भक्षयतीति विज्ञायते २०
</details>
### अभिवादनम्

<details open><summary>1/02/05/12</summary>

सदा महान्तम् अपररात्रम् उत्थाय  
गुरोस् तिष्ठन्  
प्रातर् अभिवादम् अभिवादयीत - "असाव् अहं भो" इति १२
</details>

<details open><summary>1/02/05/13</summary>

समान-ग्रामे च वसताम् अन्येषाम् अपि वृद्धतराणां प्राक् प्रातर्-आशात् १३
</details>

<details open><summary>1/02/05/14</summary>

प्रोष्य च समागमे १४
</details>

<details open><summary>1/02/05/15</summary>

स्वर्गम् आयुश् चेप्सन् १५
</details>

<details open><summary>1/02/05/16</summary>

दक्षिणम् बाहुं श्रोत्र-समं प्रसार्य ब्राह्मणोऽभिवादयीत उरःसमं  
राजन्यो मध्यसमं  
वैश्यो नीचैः  
शूद्रः प्राञ्जलि १६
</details>

<details open><summary>1/02/05/17</summary>

प्लावनं च नाम्नो +++(ऽन्तिमस्वरस्य)+++ ऽभिवादन+++(सम्बद्ध)+++-प्रत्यभिवादने च पूर्वेषां वर्णानाम् १७
</details>

<details open><summary>1/02/05/18</summary>

उदिते त्वादित्य आचार्येण समेत्योपसङ्ग्रहणम् १८
</details>

<details open><summary>1/02/05/19</summary>

सदैवाभिवादनम् १९
</details>

<details open><summary>1/02/05/20</summary>

उपसंग्राह्य आचार्य इत्येके २०
</details>

<details open><summary>1/02/05/21</summary>

दक्षिणेन पाणिना दक्षिणं पादम्  
अधस्ताद् अभ्यधिमृश्य सकुष्ठिकम् उपसंगृह्णीयात् २१
</details>

<details open><summary>1/02/05/22</summary>

उभाभ्याम् एवोभाव् अभिपीडयत  
उपसंग्राह्याव् इत्य् एके २२
</details>

<details open><summary>1/04/14/18</summary>

अप्रयतेन नाभिवाद्यम् १८
</details>

<details open><summary>1/04/14/19</summary>

तथाप्रयताय १९
</details>

<details open><summary>1/04/14/20</summary>

अप्रयतश्च न प्रत्यभिवदेत् २०
</details>

<details open><summary>1/04/14/22</summary>

न सोपानह्वेष्टितशिरा अवहितपाणिर्वाभिवादयीत २२
</details>

<details open><summary>1/04/14/23</summary>

सर्वनाम्ना स्त्रियो राजन्यवैश्यौ च न नाम्ना २३
</details>

<details open><summary>1/04/14/24</summary>

मातरमाचार्यदारं चेत्येके २४
</details>

<details open><summary>1/04/14/26</summary>

कुशलमवरवयसं वयस्यं वा पृच्छेत् २६
</details>

<details open><summary>1/04/14/27</summary>

अनामयं क्षत्रियम् २७
</details>

<details open><summary>1/04/14/28</summary>

अनष्टं वैश्यम् २८
</details>

<details open><summary>1/04/14/29</summary>

आरोग्यं शूद्र म् २९
</details>

<details open><summary>1/04/14/30</summary>

नासंभाष्य श्रोत्रियं व्यतिव्रजेत् ३०
</details>

<details open><summary>1/04/14/31</summary>

अरण्ये च स्त्रियम् ३१
</details>

<details open><summary>1/04/14/11</summary>

ऋत्विक्श्वशुरपितृव्यमातुलानवरवयसः प्रत्युत्थायाभिवदेत् ११
</details>

<details open><summary>1/04/14/12</summary>

तूष्णीं वोपसंगृह्णीयात् १२
</details>

<details open><summary>1/04/14/13</summary>

दशवर्षं पौरसख्यं पञ्चवर्षं तु चारणम् । त्रिवर्षपूर्वः श्रोत्रियः अभिवादनमर्हति १३
</details>

<details open><summary>1/04/14/14</summary>

ज्ञायमाने वयोविशेषे वृद्धतरायाभिवाद्यम् १४
</details>

<details open><summary>1/04/14/15</summary>

विषमगतायागुरवे नाभिवाद्यम् १५
</details>

<details open><summary>1/04/14/16</summary>

अन्वारुह्य वाभिवादयीत १६
</details>

<details open><summary>1/04/14/17</summary>

सर्वत्र तु प्रत्युत्थायाभिवादनम् १७
</details>

<details open><summary>1/04/14/21</summary>

पतिवयसः स्त्रियः २१
</details>

<details open><summary>1/04/14/25</summary>

दशवर्षश्च ब्राह्मणः शतवर्षश्च क्षत्रियः । पितापुत्रौ स्म तौ विद्धि तयोस्तु ब्राह्मणः पिता २५
</details>

<details open><summary>1/04/13/13</summary>

समादिष्टमध्यापयन्तं यावदध्ययनमुपसंगृह्णीयात् १३
</details>

<details open><summary>1/04/13/14</summary>

नित्यमर्हन्तमित्येके १४
</details>

<details open><summary>1/04/13/15</summary>

न गतिर् +++(=शुश्रूषा)+++ विद्यते १५
</details>
### अग्नौ चर्या

#### हविर्-विवेकः
<details open><summary>2/06/15/14</summary>

न क्षारलवणहोमो विद्यते १४
</details>

<details open><summary>2/06/15/15</summary>

तथावरान्न संसृष्टस्य च १५
</details>

<details open><summary>2/06/15/16</summary>

अहविष्यस्य होम उदीचीनमुष्णं भस्मापोह्य तस्मिञ्जुह्यात्तद्धुतमहुतं चाग्नौ भवति १६
</details>
  

#### समिधि पोषणे
<details open><summary>1/05/15/12</summary>

नाप्रोक्षितमिन्धनमग्नावादध्यात् १२
</details>

<details open><summary>1/05/15/20</summary>

न चैनमुपधमेत् २०
</details>
  

#### अग्नेर् हरणम्
<details open><summary>2/05/12/09</summary>

अग्निमपश्च न युगपद्धारयीत ९
</details>
  

#### स्थापनम्
<details open><summary>1/05/15/21</summary>

खट्वायां च नोपदध्यात् २१
</details>

<details open><summary>2/05/12/10</summary>

नानाग्नीनां च संनिवापं वर्जयेत् १०
</details>
  

##### स्थालीपाकतन्त्र उल्लेखनम्
<details open><summary>2/01/01/12</summary>

नित्यं लोक उपदिशन्ति १२
</details>

<details open><summary>2/01/01/13</summary>

यत्र क्व चाग्निमुपसमाधास्यन्स्यात्तत्र प्राचीरुदीचीश्च तिस्रस्तिस्रो लेखा लिखित्वाद्भिरवोक्ष्याग्निमुपसमिन्ध्यात् १३
</details>

<details open><summary>2/01/01/14</summary>

+++(शिष्टम् उदकम्)+++ उत्सिच्यैतदुदकमुत्तरेण पूर्वेण वान्यदुपदध्यात् १४
</details>
  

#### पात्र-विवेकः
<details open><summary>1/05/15/18</summary>

अग्निं नाप्रयत आसीदेत् १८
</details>

<details open><summary>1/05/15/19</summary>

इषुमात्रादित्येके १९
</details>

<details open><summary>2/06/15/17</summary>

न स्त्री जुहुयात् १७
</details>

<details open><summary>2/06/15/18</summary>

नानुपेतः १८
</details>
  

#### गौरव-दर्शनम्
<details open><summary>2/05/12/11</summary>

प्रतिमुखमग्निमाह्रियमाणम् नाप्रतिष्ठितं भूमौ प्रदक्षिणीकुर्यात्  +++(प्रतिष्ठिते तु प्रदक्षिणीकुर्यात्)+++११   

</details>

<details open><summary>2/05/12/06</summary>

अग्निं ब्राह्मणं चान्तरेण नातिक्रामेत् ६
</details>

<details open><summary>2/05/12/07</summary>

ब्राह्मणांश्च ७
</details>

<details open><summary>2/05/12/08</summary>

अनुज्ञाप्य वातिक्रामेत् ८
</details>
### दानम्

#### विधिः
<details open><summary>2/04/09/08</summary>

सर्वाण्युदकपूर्वाणि दानानि ८
</details>

<details open><summary>2/04/09/09</summary>

यथाश्रुति विहारे +++(=यागशालायाम्)+++९ 

</details>

<details open><summary>2/08/20/18</summary>

योक्ता च धर्म-युक्तेषु द्रव्य-परिग्रहेषु च १८
</details>

<details open><summary>2/08/20/19</summary>

प्रतिपादयिता च तीर्थे १९
</details>
  

#### द्रव्याणि
 <details open><summary>2/06/13/10</summary>

दानं क्रयधर्मश्चापत्यस्य न विद्यते १०
</details>
   

#### पत्नी-पात्रम्
<details open><summary>2/06/14/16</summary>

जाया-पत्योर् न विभागो विद्यते १६
</details>

<details open><summary>2/06/14/17</summary>

पाणिग्रहणाद्धि सहत्वं कर्मसु १७
</details>

<details open><summary>2/06/14/18</summary>

तथा पुण्यफलेषु १८
</details>

<details open><summary>2/06/14/19</summary>

द्रव्यपरिग्रहेषु च १९
</details>

<details open><summary>2/06/14/20</summary>

न हि भर्तुर्विप्रवासे नैमित्तिके दाने स्तेयमुपदिशन्ति २०
</details>
  

#### सन्दर्भः
<details open><summary>2/06/15/12</summary>

देशतः +++(→तीर्थस्थानेषु)+++ कालतः +++(→ग्रहणादौ)+++  शौचतः +++(→कृच्छ्रादेर् अन्ते)+++ सम्यक् प्रतिग्रहीतृत इति दानानि प्रतिपादयति १२
</details>
 
…

#### प्रतिग्रह-पात्रता
<details open><summary>2/07/17/10</summary>

तुल्य-गुणेषु वयो-वृद्धः श्रेयान्,  
द्रव्य-कृशश् चेप्सन् १०
</details>

<details open><summary>2/08/20/18</summary>

योक्ता च धर्म-युक्तेषु द्रव्य-परिग्रहेषु च १८
</details>

<details open><summary>2/08/20/19</summary>

प्रतिपादयिता च तीर्थे १९
</details>

<details open><summary>2/08/20/20</summary>

+++(दानस्य नि)+++यन्ता चातीर्थे - यतो न भयं स्यात् २०
</details>
  

#### ब्राह्मण-भोजनम्

<details open><summary>2/06/15/11</summary>

शुचीन् मन्त्रवतः सर्व-कृत्येषु भोजयेत् ११
</details>
  

#### अन्यत्रोक्तम्
भिक्षा-विचारः, प्रतिग्रह-निषेधः, महायज्ञो, वैश्वदेवम्, भोजनविधिः …।
### गौरव-दर्शनम्

[अभिवादन-विषयः, शुश्रूषा, भोजननियमाश् चाऽन्यत्रोक्तः]

<details open><summary>1/04/13/02</summary>

पूजा वर्णज्यायसां कार्या २
</details>

<details open><summary>1/04/13/03</summary>

वृद्धतराणां च ३
</details>

<details open><summary>1/04/14/06</summary>

मातरि पितर्याचार्यवच्छुश्रूषा ६
</details>

<details open><summary>1/04/14/07</summary>

समावृत्तेन सर्वे गुरव उपसंग्राह्याः ७
</details>

<details open><summary>1/04/14/08</summary>

प्रोष्य च समागमे ८
</details>

<details open><summary>1/04/14/09</summary>

भ्रातृषु भगिनीषु च यथापूर्वमुपसंग्रहणम् ९
</details>

<details open><summary>1/04/14/10</summary>

नित्या च पूजा यथोपदेशम् १०
</details>
  

#### पथि अवकाश-दानम्
<details open><summary>2/05/11/05</summary>

राज्ञः पन्था ब्राह्मणेनासमेत्य ५
</details>

<details open><summary>2/05/11/06</summary>

समेत्य तु ब्राह्मणस्यैव पन्थाः ६
</details>

<details open><summary>2/05/11/07</summary>

यानस्य भाराभिनिहितस्यातुरस्य स्त्रिया इति सर्वैर्दातव्यः ७
</details>

<details open><summary>2/05/11/08</summary>

वर्णज्यायसां चेतरेर्वर्णैः ८
</details>

<details open><summary>2/05/11/09</summary>

अशिष्टपतितमत्तोन्मत्तानामात्मस्वस्त्ययनार्थेन सर्वैरेव दातव्यः ९
</details>
  

#### अतिक्रमणम्
<details open><summary>2/05/12/06</summary>

अग्निं ब्राह्मणं चान्तरेण नातिक्रामेत् ६
</details>

<details open><summary>2/05/12/07</summary>

ब्राह्मणांश्च ७
</details>

<details open><summary>2/05/12/08</summary>

अनुज्ञाप्य वातिक्रामेत् ८
</details>
  

समुदिते गुरुवदाचरणम्, तच्चान्यत्रोक्तम्। परियष्टादाव् अन्यत्र।

#### भाषणे
<details open><summary>1/02/06/05</summary>

न चास्य सकाशे संविष्टो भाषेत् ५
</details>

<details open><summary>1/02/06/06</summary>

अभिभाषितस्त्वासीनः प्रतिब्रूयात् ६
</details>

<details open><summary>1/02/06/07</summary>

अनूत्थाय तिष्ठन्तम् ७
</details>

<details open><summary>1/02/06/08</summary>

गच्छन्तमनुगच्छेत् ८
</details>

<details open><summary>1/02/06/09</summary>

धावन्तमनुधावेत् ९
</details>
   

#### उपसर्पणे
<details open><summary>1/02/06/10</summary>

न सोपानःवेष्टितशिरा अवहितपाणिर्वासीदेत् १०
</details>

<details open><summary>1/02/06/11</summary>

अध्वापन्नस् तु कर्म-युक्तो ऽवासीदेत् ११
</details>

<details open><summary>1/02/06/12</summary>

न चेद् उपसीदेत् १२
</details>

<details open><summary>1/02/06/13</summary>

देवम् इवाचार्यम् उपासीताविकथयन्न् अविमना वाचं शुश्रूषमाणोऽस्य १३
</details>
   

#### देहस्थितिः
<details open><summary>1/02/06/26</summary>

तिष्ठति च नासीतानासनयोगविहिते २६
</details>

<details open><summary>1/02/06/27</summary>

आसीने च न संविशेत् २७
</details>

<details open><summary>1/02/06/28</summary>

चेष्टति च चिकीर्षन्तच्छक्तिविषये २८
</details>

<details open><summary>1/02/07/02</summary>

नापपर्यावर्तेत गुरोः प्रदक्षिणीकृत्यापेयात् २
</details>
  

#### उपवेशनम्
<details open><summary>1/02/06/14</summary>

अनुपस्थकृतः १४
</details>

<details open><summary>1/02/06/15</summary>

अनुवाति वीतः १५
</details>

<details open><summary>1/02/06/16</summary>

अप्रतिष्टब्धः पाणिना १६
</details>

<details open><summary>1/02/06/17</summary>

अनपश्रितोऽन्यत्र १७
</details>

<details open><summary>1/02/06/18</summary>

यज्ञोपवीती द्विवस्त्रः १८
</details>

<details open><summary>1/02/06/19</summary>

अधोनिवीतस्त्वेकवस्त्रः १९
</details>

<details open><summary>1/02/06/20</summary>

अभिमुखोऽनभिमुखम् २०
</details>

<details open><summary>1/02/06/21</summary>

अनासन्नोऽनतिदूरे २१
</details>

<details open><summary>1/02/06/22</summary>

यावदासीनो बाहुभ्याम्प्राप्नुयात् २२
</details>

<details open><summary>1/02/06/23</summary>

अप्रतिवातम् २३
</details>

<details open><summary>1/02/06/24</summary>

एकाध्यायी दक्षिणं बाहुं प्रत्युपसीदेत् २४
</details>

<details open><summary>1/02/06/25</summary>

यथावकाशं बहवः २५
</details>
   

#### इतरेषु व्यवहारः
<details open><summary>1/02/06/29</summary>

न चास्य सकाशेऽन्वक्स्थानिनमुपसंगृह्णीयात् २९
</details>

<details open><summary>1/02/06/30</summary>

गोत्रेण वा कीर्तयेत् ३०
</details>

<details open><summary>1/02/06/31</summary>

न चैनं प्रत्युत्तिष्ठेदनूत्तिष्ठेद्वा ३१
</details>

<details open><summary>1/02/06/32</summary>

अपि चेत्तस्य गुरुः स्यात् ३२
</details>

<details open><summary>1/02/06/33</summary>

देशात्त्वासनाच्च संसर्पेत् ३३
</details>

<details open><summary>1/02/06/34</summary>

नाम्ना तदन्तेवासिनं गुरुमप्यात्मन इत्येके ३४
</details>

<details open><summary>1/02/06/35</summary>

यस्मिंस्त्वनाचार्यसंबन्धाद्गौरवं वृत्तिस्तस्मिन्न् अन्वक्स्थानीये ऽप्याचार्यस्य ३५
</details>

<details open><summary>1/02/07/12</summary>

यां विद्यां कुरुते गुरौ तेऽप्यस्याचार्या ये तस्यां गुरोर्वंश्याः १२
</details>

<details open><summary>1/02/07/13</summary>

यानन्यान्पश्यतोऽस्योपसंगृह्णीयात् तदा त्वेत उपसंग्राह्याः १३
</details>

<details open><summary>1/02/07/27</summary>

अन्यत्रोपसंग्रहणादुच्छिष्टाशनाच्चाचार्यवदाचार्यदारे वृत्तिः २७
</details>

<details open><summary>1/02/07/28</summary>

तथा समादिष्टेऽध्यापयति २८
</details>

<details open><summary>1/02/07/29</summary>

वृद्धतरे च सब्रह्मचारिणि २९
</details>

<details open><summary>1/02/07/30</summary>

उच्छिष्टाशनवर्जमाचार्यवदाचार्यपुत्रे वृत्तिः ३०
</details>

<details open><summary>1/02/07/31</summary>

समावृत्तस्याप्येतदेव सामयाचारिकमेतेषु ३१
</details>

<details open><summary>1/04/13/13</summary>

समादिष्टमध्यापयन्तं यावदध्ययनमुपसंगृह्णीयात् १३
</details>

<details open><summary>1/04/13/14</summary>

नित्यमर्हन्तमित्येके १४
</details>

<details open><summary>1/02/08/26</summary>

न चैनमध्ययनविघ्नेनात्मार्थेषूपरुन्ध्यादनापत्सु २५
</details>

#### समावृत्तस्य गुरौ
<details open><summary>1/02/07/27</summary>

अन्यत्रोपसंग्रहणादुच्छिष्टाशनाच्चाचार्यवदाचार्यदारे वृत्तिः २७
</details>

<details open><summary>1/02/07/29</summary>

वृद्धतरे च सब्रह्मचारिणि २९
</details>

<details open><summary>1/02/07/30</summary>

उच्छिष्टाशनवर्जमाचार्यवदाचार्यपुत्रे वृत्तिः ३०
</details>

<details open><summary>1/02/07/31</summary>

समावृत्तस्याप्येतदेव सामयाचारिकमेतेषु ३१
</details>

<details open><summary>1/02/08/01</summary>

यथा ब्रह्मचारिणो वृत्तम् १
</details>

<details open><summary>1/02/08/08</summary>

उच्चैस्तरां नासीत ८
</details>

<details open><summary>1/02/08/09</summary>

तथा बहुपादे ९
</details>

<details open><summary>1/02/08/10</summary>

सर्वतः प्रतिष्ठिते १०
</details>

<details open><summary>1/02/08/11</summary>

शय्यासने चाचरिते नाविशेत् ११
</details>

<details open><summary>1/02/08/12</summary>

यानमुक्तोऽध्वन्यन्वारोहेत् १२
</details>

<details open><summary>1/02/08/13</summary>

सभानिकषकटस्वस्तरांश्च १३
</details>

<details open><summary>1/02/08/14</summary>

नानभिभाषितो गुरुमभिभाषेत प्रियादन्यत् १४
</details>

<details open><summary>1/02/08/15</summary>

व्युपतोदव्युपजावव्यभिहासोदामन्त्रणनामधेयग्रहणप्रेषणानीति गुरोर्वर्जयेत् १५
</details>

<details open><summary>1/02/08/16</summary>

आपद्यर्थं ज्ञापयेत् १६
</details>

<details open><summary>1/02/08/17</summary>

सह वसन्सायं प्रातरनाहूतो गुरुं दर्शनार्थो गच्छेत् १७
</details>

<details open><summary>1/02/08/18</summary>

विप्रोष्य च तदहरेव पश्येत् १८
</details>

<details open><summary>1/02/08/20</summary>

प्रतिषेधेदितरः २०
</details>

<details open><summary>1/02/08/21</summary>

लुप्यते पूजा चास्य सकाशे २१
</details>

<details open><summary>1/02/08/22</summary>

मुहूंश्चाचार्यकुलं दर्शनार्थो गच्छेद्यथाशक्त्यधिहस्त्यमादायापि दन्तप्रक्षालनानीति २२
</details>

<details open><summary>2/02/05/04</summary>

समावृत्तं चेदाचार्योऽभ्यागच्छेत्तमभिमुखो ऽभ्यागम्य तस्योपसंगृह्य न बीभत्समान उदकमुपस्पृशेत्पुरस्कृत्योपस्थाप्य यथोपदेशं पूजयेत् ४
</details>

<details open><summary>2/02/05/05</summary>

आसने शयने भक्ष्ये भोज्ये वाससि वा संनिहिते निहीनतरवृत्तिः स्यात् ५
</details>

<details open><summary>2/02/05/06</summary>

तिष्ठन्सव्येन पाणिनानुगृह्याचार्यमाचमयेत् ६
</details>

<details open><summary>2/02/05/07</summary>

अन्यं वा समुदेतम् ७
</details>

<details open><summary>2/02/05/08</summary>

स्थानासनचङ्क्रमणस्मितेष्वनुचिकीर्षन् ८
</details>

<details open><summary>2/02/05/09</summary>

संनिहिते मूत्रापुरीषवातकर्मोच्चैर्भाषाहासष्ठेवनदन्तस्कवननिःशृङ्खणभ्रुक्षेपणतालननिष्ठ्यानीति ९
</details>

<details open><summary>2/02/05/10</summary>

दारे प्रजायां चोपस्पर्शनभाषा विस्रम्भपूर्वाः परिवर्जयेत् १०
</details>

<details open><summary>2/02/05/11</summary>

वाक्येन वाक्यस्य प्रतीघातमाचार्यस्य वर्जयेत् ११
</details>

<details open><summary>2/02/05/12</summary>

श्रेयसां च १२
</details>

<details open><summary>2/02/05/13</summary>

सर्वभूतपरीवादाक्रोशांश्च १३
</details>

<details open><summary>2/02/05/14</summary>

विद्यया च विद्यानाम् १४
</details>

<details open><summary>2/02/05/15</summary>

यया विद्यया न विरोचेत पुनराचार्यमुपेत्य नियमेन साधयेत् १५
</details>
  

#### यज्ञोपवीतम्
<details open><summary>1/05/15/01</summary>

उपासने गुरूणां वृद्धानामतिथीनां होमे जप्यकर्मणि भोजन आचमने स्वाध्याये च यज्ञोपवीती स्यात् १
</details>
### सन्ध्यावन्दनम्

<details open><summary>1/11/30/08</summary>

संध्योश् च बहिर्ग्रामाद् आसनं, वाग्-यतश् च ८
</details>

<details open><summary>1/11/30/09</summary>

विप्रतिषेधे श्रुतिलक्षणं +++(सन्ध्याग्निहोत्रादिचोदकम्)+++ बलीयः ९
</details>
### श्राद्धम्

#### फलम्
<details open><summary>2/07/16/01</summary>

सह देवमनुष्या अस्मिंल् लोके पुरा बभूवुः ।  
अथ देवाः कर्मभिर् दिवं जग्मुर्,  
अहीयन्त मनुष्याः ।  
तेषां ये तथा कर्माण्य् आरभन्ते  
सह देवैर् ब्रह्मणा चामुष्मिंल् लोके भवन्ति ।  
अथैतन् मनुः श्राद्ध-शब्दं कर्म प्रोवाच १
</details>

<details open><summary>2/07/16/02</summary>

प्रजानिःश्रेयसाय+++(~~च~~)+++  २
</details>
  
+++(कालभेदेन फलभेदो ऽध उक्तः।)+++

#### पात्राणि
<details open><summary>2/07/16/03</summary>

तत्र पितरो देवता  
ब्राह्मणास् त्वाहवनीयार्थे ३
</details>

<details open><summary>2/07/17/04</summary>

प्रयतः प्रसन्न-मनाः सृष्टो+++(=उत्साहवान्)+++ भोजयेद्  
ब्राह्मणान् ब्रह्म-विदो योनि-गोत्र-मन्त्रान्तेवास्य्-असंबन्धान् ४
</details>

<details open><summary>2/07/17/05</summary>

गुणहान्यां तु  
परेषां समुदेतः सोदर्योऽपि भोजयितव्यः ५
</details>

<details open><summary>2/07/17/06</summary>

एतेनान्तेवासिनो व्याख्याताः +++(अन्यालाभे भोजनीया इति)+++ ६
</details>

<details open><summary>2/07/17/07</summary>

अथाप्य् उदाहरन्ति … ७
</details>

<details open><summary>2/07/17/08</summary>

संभोजनी +++(=परस्पर-धर्म-भोजनम्)+++ नाम पिशाच-भिक्षा  
नैषा पितॄन् गच्छति नोत देवान् ।  
इहैव सा चरति क्षीण-पुण्या  
शालान्तरे गौर् इव नष्ट-वत्सा ८
</details>

<details open><summary>2/07/17/09</summary>

"इहैव संभुञ्जती दक्षिणा कुलात् कुलं विनश्यती"ति ९
</details>

<details open><summary>2/07/17/10</summary>

तुल्य-गुणेषु वयो-वृद्धः श्रेयान्,  
द्रव्य-कृशश् चेप्सन् १०
</details>

<details open><summary>2/07/17/20</summary>

श्वभिर् अपपात्रैश् च  
श्राद्धस्य दर्शनं परिचक्षते २०

</details>

<details open><summary>2/07/17/21</summary>

श्वित्रः +++(=श्वेतकुष्टः)+++ शिपि-विष्टः+++(=खल्वाटः)+++ परतल्प-गाम्य् आयुधीय-पुत्रः, शूद्रोत्पन्नो ब्राह्मण्याम्  

इत्य् एते श्राद्धे भुञ्जानाः  
**पङ्क्ति-दूषणा** भवन्ति २१
</details>

<details open><summary>2/07/17/22</summary>

त्रिमधुस् त्रिसुपर्णस् त्रिणाचिकेतश् चतुर्मेधः पञ्चाग्निर् ज्येष्ठसामिको वेदाध्याय्य् अनूचानपुत्रः श्रोत्रिय इत्येते  
श्राद्धे भुञ्जानाः पङ्क्ति-पावना भवन्ति  २२
</details>

<details open><summary>2/08/20/02</summary>

समुदेतांश्च भोजयेन्, न चातद्गुणायोच्छिष्टं दद्युः २
</details>
  

#### कालः
<details open><summary>2/07/16/04</summary>

मासि मासि कार्यम् +++(यावज्जीवम्)+++ ४
</details>

<details open><summary>2/07/16/05</summary>

अपर-पक्षस्यापराह्नः श्रेयान् ५
</details>

<details open><summary>2/07/16/06</summary>

तथा ऽपरपक्षस्य जघन्यान्य् अहानि ६
</details>

<details open><summary>2/07/16/07</summary>

सर्वेष्व् एवापर-पक्षस्याहस्सु क्रियमाणे  
**पितॄन् प्रीणाति** ।  
कर्तुस्तु +++(प्रतिपद्येव द्वितीयायाम् एवेत्यादि)+++ कालाभिनियमात् फल-विशेषः ७
</details>

<details open><summary>2/07/16/08</summary>

प्रथमेऽहनि क्रियमाणे स्त्री-प्रायम् अपत्ये जायते ८
</details>

<details open><summary>2/07/16/09</summary>

द्वितीये ऽस्तेनाः ९
</details>

<details open><summary>2/07/16/10</summary>

तृतीये ब्रह्मवर्चसिनः १०
</details>

<details open><summary>2/07/16/11</summary>

चतुर्थे क्षुद्र-पशुमान् ११
</details>

<details open><summary>2/07/16/12</summary>

पञ्चमे पुमांसः ।  
बह्व्-अपत्यो,  
न चानपत्यः प्रमीयते १२
</details>

<details open><summary>2/07/16/13</summary>

षष्ठे ऽध्व-शीलो ऽक्ष-शीलश् च १३
</details>

<details open><summary>2/07/16/14</summary>

सप्तमे +++(भू-)+++कर्षे राद्धिः+++(=सिद्धिः)+++ १४
</details>

<details open><summary>2/07/16/15</summary>

अष्टमे पुष्टिः १५
</details>

<details open><summary>2/07/16/16</summary>

नवम एक-खुराः +++(अश्वादयः)+++ १६
</details>

<details open><summary>2/07/16/17</summary>

दशमे व्यवहारे राद्धिः+++(=सिद्धिः)+++ १७
</details>

<details open><summary>2/07/16/18</summary>

एकादशे कृष्णायसं त्रपु-सीसम् १८
</details>

<details open><summary>2/07/16/19</summary>

द्वादशे पशु-मान् १९
</details>

<details open><summary>2/07/16/20</summary>

त्रयोदशे बहु-पुत्रो बहु-मित्रो दर्शनीयापत्यः । युव-मारिणस् तु भवन्ति २०
</details>

<details open><summary>2/07/16/21</summary>

चतुर्दश आयुधे राद्धिः+++(=सिद्धिः)+++ २१
</details>

<details open><summary>2/07/16/22</summary>

पञ्चदशे पुष्टिः २२
</details>

<details open><summary>2/07/17/23</summary>

न च नक्तं श्राद्धं कुर्वीत २३
</details>

<details open><summary>2/07/17/25</summary>

अन्यत्र राहु-दर्शनात् +++(यदा नक्तम् अपि कुर्वीत)+++ २५

<details><summary>विश्वास-टिप्पनी</summary>

"उदीच्यास् त्व् एतत् प्रायेण न पठन्ति । तथा च पूर्वैर्न व्याख्यातम् ।" इति हरदत्तः। 
</details>
</details>
  

#### द्रव्याणि
<details open><summary>2/07/16/23</summary>

तत्र द्रव्याणि तिल-माषा व्रीहि-यवा आपो मूल-फलानि २३
</details>

<details open><summary>2/07/16/24</summary>

स्नेहवति त्व् एवान्ने तीव्रतरा पितॄणां प्रीतिर्द्राघीयांसं च कालम् २४
</details>

<details open><summary>2/07/16/25</summary>

तथा धर्माहृतेन द्रव्येण तीर्थे +++(=सत्पात्रे)+++ प्रतिपन्नेन २५
</details>

<details open><summary>2/07/16/26</summary>

संवत्सरं गव्येन +++(मांसेन)+++ प्रीतिः २६
</details>

<details open><summary>2/07/16/27</summary>

भूयांसम् अतो माहिषेण २७
</details>

<details open><summary>2/07/16/28</summary>

एतेन +++(माहिष-शब्देन)+++ ग्राम्यारण्यानां पशूनां मांसं +++(श्राद्धे)+++ मेध्यं व्याख्यातम् २८
</details>

<details open><summary>2/07/17/01</summary>

खड्गोपस्तरणे खड्ग-मांसेनानन्त्यं कालम् +++(पितृप्रीतिः)+++ १
</details>

<details open><summary>2/07/17/02</summary>

तथा शत-बलेर्+++(=बहु-शल्यस्य रोहितस्य)+++ मत्स्यस्य मांसेन २
</details>

<details open><summary>2/07/17/03</summary>

वार्ध्राणसस्य +++(क्रौञ्चनिभस्य)+++ च ३
</details>

<details open><summary>2/08/19/17</summary>

नैय्यमिकं +++(→मासि मासि क्रियमाणं)+++ तु श्राद्धं स्नेहवद्  
एव दद्यात् १७
</details>

<details open><summary>2/08/19/18</summary>

सर्पिर् मांसम् इति प्रथमः कल्पः १८
</details>

<details open><summary>2/08/19/19</summary>

अभावे तैलं शाकम् इति १९
</details>

<details open><summary>2/08/19/20</summary>

मघासु चाधिकं श्राद्ध-कल्पेन  
सर्पिर् ब्राह्मणान् भोजयेत् २०
</details>

<details open><summary>2/08/20/01</summary>

मासि-श्राद्धे  
तिलानां द्रोणं द्रोणं येनोपायेन +++(= अभ्यङ्ग-पाकादौ)+++ शक्नुयात्  
तेनोपयोजयेत् १
</details>
  

#### विधिः
<details open><summary>2/07/17/11</summary>

पूर्वेद्युर् निवेदनम् ११
</details>

<details open><summary>2/07/17/12</summary>

अपरेद्युर् द्वितीयम् १२
</details>

<details open><summary>2/07/17/13</summary>

तृतीयम् आमन्त्रणम् +++(= अगारं प्रत्यानयनम्)+++ १३
</details>

<details open><summary>2/07/17/14</summary>

त्रिःप्रायम् एके श्राद्धम् उपदिशन्ति … १४
</details>

<details open><summary>2/07/17/15</summary>

यथा प्रथमम्, एवं द्वितीयं, तृतीयं च १५
</details>

<details open><summary>2/07/17/16</summary>

+++(उक्तेषु त्रिषु)+++ सर्वेषु वृत्तेषु,  
सर्वतः समवदाय  
शेषस्य ग्रासावरार्ध्यं प्राश्नीयाद् यथोक्तम् १६
</details>

<details open><summary>2/07/17/17</summary>

उदीच्य-वृत्तिस् त्व् - 
आसन-गतानां हस्तेषूदपात्रानयनम् +++("अर्घ्यम्" इति)+++ १७
</details>

<details open><summary>2/07/17/18</summary>

"उद्ध्रियताम् अग्नौ च क्रियताम्"  
इत्य् आमन्त्रयते १८
</details>

<details open><summary>2/07/17/19</summary>

> कामम् उद्ध्रियतां,  
कामम् अग्नौ क्रियताम्  

इत्य् अतिसृष्ट  
उद्धरेद् जुहुयाच् च १९
</details>

<details open><summary>2/07/17/24</summary>

आरब्धे चाभोजनम्  - आ समापनात् २४
</details>
  

#### नित्य-श्राद्धम्, तेन श्राद्धान्त्यम्
<details open><summary>2/08/18/05</summary>

नित्य-श्राद्धम् ५
</details>

<details open><summary>2/08/18/06</summary>

बहिर्ग्रामाच् छुचयः शुचौ देशे संस्कुर्वन्ति ६
</details>

<details open><summary>2/08/18/07</summary>

तत्र नवानि द्रव्याणि +++(=वक्ष्यमाणानि भाण्डादीनि)+++ ७
</details>

<details open><summary>2/08/18/08</summary>

यैर् अन्नं संस्क्रियते येषु च भुज्यते ८
</details>

<details open><summary>2/08/18/09</summary>

तानि च भुक्तवद्भ्यो दद्यात् ९
</details>

<details open><summary>2/08/18/10</summary>

समुदेतांश् च भोजयेत् १०
</details>

<details open><summary>2/08/18/11</summary>

न चातद्गुणायोच्छिष्टं प्रयच्छेत् ११
</details>

<details open><summary>2/08/18/12</summary>

एवं संवत्सरम् १२
</details>

<details open><summary>2/08/18/13</summary>

तेषाम् उत्तमं लोहेनाजेन कार्यम् १३
</details>

<details open><summary>2/08/18/14</summary>

मानं +++(=वेदीं)+++ च कारयेत् प्रतिच्छन्नम् १४
</details>

<details open><summary>2/08/18/15</summary>

तस्योत्तरार्धे ब्राह्मणान्भोजयेत् १५
</details>

<details open><summary>2/08/18/16</summary>

> उभयान् पश्यति - ब्राह्मणांश् च भुञ्जानान्, माने च पितॄन्  

इत्य् उपदिशन्ति १६
</details>

<details open><summary>2/08/18/17</summary>

कृताकृतम् अत ऊर्ध्वम् १७
</details>

<details open><summary>2/08/18/18</summary>

श्राद्धेन हि तृप्तिं वेदयन्ते पितरः १८
</details>
  

#### गौरसर्षप-श्राद्धम् पौष्टिकम्
<details open><summary>2/08/18/19</summary>

तिष्येण पुष्टि-कामः १९
</details>

<details open><summary>2/08/19/01</summary>

गौर-सर्षपाणां चूर्णानि कारयित्वा  
तैः पाणि-पादं प्रक्षाल्य  
मुखं कर्णौ प्राश्य च  
यद्-वातो नातिवाति तद्-आसनो  
ऽजिनं बस्तस्य +++(=अजस्य)+++ प्रथमः कल्पो  
वाग्यतो दक्षिणा-मुखो भुञ्जीत १
</details>

<details open><summary>2/08/19/02</summary>

> अनायुष्यं त्व् एवं-मुखस्य भोजनं मातुर्  

इत्य् उपदिशन्ति +++(येन जीवन्-मातृको नैतत् कुर्यात्)+++ २
</details>

<details open><summary>2/08/19/03</summary>

औदुम्बरश् चमसः सुवर्ण-नाभः प्रशास्तः ३
</details>

<details open><summary>2/08/19/04</summary>

न चान्येनापि भोक्तव्यः ४
</details>

<details open><summary>2/08/19/05</summary>

यावद्-ग्रासं संनयन् ५
</details>

<details open><summary>2/08/19/06</summary>

अस्कन्दयन् ६
</details>

<details open><summary>2/08/19/07</summary>

नापजहीत +++(सव्य-पाणिना पात्रम्)+++ ७
</details>

<details open><summary>2/08/19/08</summary>

अपजहीत वा +++(प्राणाहुत्य्-ऊर्ध्वम्)+++८
</details>

<details open><summary>2/08/19/09</summary>

कृत्स्नं ग्रासं ग्रसीत सहाङ्गुष्ठम् ९
</details>

<details open><summary>2/08/19/10</summary>

न च मुख-शब्दं कुर्यात् १०
</details>

<details open><summary>2/08/19/11</summary>

पाणिं च नावधूनुयात् ११
</details>

<details open><summary>2/08/19/12</summary>

आचम्य चोर्ध्वौ पाणी धारयेद् आ प्रोदकी-भावात् +++(=शुष्कभावात्)+++ १२
</details>

<details open><summary>2/08/19/13</summary>

ततो ऽग्निम् उपस्पृशेत् १३
</details>

<details open><summary>2/08/19/14</summary>

दिवा च न भुञ्जीतान्यन् मूलफलेभ्यः १४
</details>

<details open><summary>2/08/19/15</summary>

स्थालीपाक+++(दान-)++++अनुदेश्यानि +++(=देवपितृभ्यः सङ्कल्पितानि)+++ च वर्जयेत् १५
</details>

<details open><summary>2/08/19/16</summary>

सोत्तराच्छादनश् चैव यज्ञोपवीती +++(=उत्तरीयं यज्ञोपवीतवत् कृत्वा)+++ भुञ्जीत १६
</details>
  

#### स्थालीपाक-श्राद्धम् पौष्टिकम्
<details open><summary>2/08/20/03</summary>

उदगयन आपूर्यमाण-पक्षस्यैकरात्रम् अवरार्ध्यम् उपोष्य  
तिष्येण पुष्टिकामः स्थालीपाकं श्रपयित्वा  
महाराजम्+++(=कुबेरम्)+++ इष्ट्वा  
तेन सर्पिष्मता ब्राह्मणं भोजयित्वा  
पुष्ट्य्-अर्थेन सिद्धिं वाचयीत ३
</details>

<details open><summary>2/08/20/04</summary>

एवम् अहर् अहर् आ परस्मात् तिष्यात् ४
</details>

<details open><summary>2/08/20/05</summary>

द्वौ द्वितीये ५
</details>

<details open><summary>2/08/20/06</summary>

त्रींस्तृतीये ६
</details>

<details open><summary>2/08/20/07</summary>

एवं संवत्सरम् अभ्युच्चयेन ७
</details>

<details open><summary>2/08/20/08</summary>

महान्तं पोषं पुष्यति ८
</details>

<details open><summary>2/08/20/09</summary>

आदित एवोपवासः ९
</details>
### वैश्वदेवम्

#### चोदनम्, फलम्
<details open><summary>1/04/12/13</summary>

अथ ब्राह्मणोक्ता विधयः १३
</details>

<details open><summary>1/04/12/14</summary>

तेषां महायज्ञा महासत्त्राणीति संस्तुतिः १४
</details>

<details open><summary>1/04/12/15</summary>

अहरहर्भूतबलिर्मनुष्येभ्यो यथाशक्ति दानम् १५
</details>

<details open><summary>1/04/13/01</summary>

देवेभ्यः स्वाहाकार आ काष्ठात्, पितृभ्यः स्वधाकार ओदपात्रात्, स्वाध्याय इति १
</details>

<details open><summary>2/02/03/01</summary>

आर्याः प्रयता वैश्वदेवेऽन्नसंस्कर्तारः स्युः १
</details>

<details open><summary>2/02/03/12</summary>

गृहमेधिनोर्यदशनीयस्य होमा बलयश्च स्वर्गपुष्टिसंयुक्ताः १२
</details>

<details open><summary>2/02/04/09</summary>

य एतानव्यग्रो यथोपदेशं कुरुते नित्यः स्वर्गः पुष्टिश्च ९
</details>

<details open><summary>2/06/15/13</summary>

यस्याग्नौ न क्रियते यस्य चाग्रं न दीयते न तद्भोक्तव्यम् १३
</details>
  

#### व्रतग्रहणम्
<details open><summary>2/02/03/13</summary>

तेषां मन्त्राणामुपयोगे द्वादशाहमधःशय्या ब्रह्मचर्यं क्षारलवणवर्जनं च १३
</details>

<details open><summary>2/02/03/14</summary>

उत्तमस्यैकरात्रमुपवासः १४
</details>
  

#### विधिः
+++(साधारणो ऽन्नसंस्कारविचारोऽन्यत्रोक्तः।)+++  

<details open><summary>2/02/03/09</summary>

परोक्षमन्नं संस्कृतमग्नावधिश्रित्याद्भिः प्रोक्षेत् । तद्देवपवित्रमित्याचक्षते ९
</details>

<details open><summary>2/02/03/10</summary>

सिद्धेऽन्ने तिष्ठन्भूतमिति स्वामिने प्रब्रूयात् १०
</details>

<details open><summary>2/02/03/11</summary>

तत्सुभूतं विराड् अन्नं तन्मा क्षायीति प्रतिवचनः ११
</details>

<details open><summary>2/02/03/15</summary>

बलीनां तस्य तस्य देशे संस्कारो हस्तेन परिमृज्यावोक्ष्य न्युप्य पश्चात्परिषेचनम् १५

</details>

<details open><summary>2/02/03/16</summary>

औपासने पचने वा षड्भिराद्यैः प्रतिमन्त्रं हस्तेन जुहुयात् १६  

- ओम्+++(इत्यनुज्ञाक्षरं)+++ अ॒ग्नये॒ स्वाहा॑+++(हविःप्रदानार्थः)+++।  

- सोमा॑य॒ स्वाहा॑।+++(कैश्चिन्नोच्यते मन्त्रः।)+++  

- विश्वे॑भ्यो दे॒वेभ्य॒स् स्वाहा॑।  

- +++(खे)+++ ध्रु॒वाय॑ भू॒माय॑+++(=भूम्ने)+++ स्वाहा॑।  

ध्रु॒व॒-क्षित॑ये॒+++(←स्वरः??)+++ +++(खे)+++ स्वाहा॑।  
+++(विवाहे ध्रुव-दर्शन-मन्त्रेऽप्य् अयम् प्रयोगः)+++  

अ॒च्यु॒त॒-क्षित॑ये॒+++(←स्वरः??)+++  स्वाहा॑।  

- अ॒ग्नये॑ स्विष्ट॒कृते॑ स्वाहा॑।+++(=रुद्रोऽग्निस्स्विष्टकृत्)+++  

</details>

<details open><summary>2/02/03/17</summary>

उभयतः परिषेचनं यथा पुरस्तात् १७  

अदि॒तेऽन्व॑मँस्थाः। +++(इति दक्षिणतः, प्राचीनम्)+++ 

अनु॑म॒तेऽन्व॑मँस्थाः।  +++(इति पश्चिमाद् उदीचीनम्)+++

सर॑स्व॒ते ऽन्व॑मँस्थाः।  +++(इति उत्तरतः प्राचीनम्)+++

देव॑ सवितः॒ प्रासा॑वीः।  +++(इति प्रागारम्भं प्रदक्षिणं)+++

</details>

<details open><summary>2/02/03/18</summary>

एवं बलीनां देशे देशे समवेतानां सकृत्सकृदन्ते परिषेचनम् १८
</details>

<details open><summary>2/02/03/19</summary>

सति सूपसंसृष्टेन कार्याः १९
</details>

<details open><summary>2/02/03/20</summary>

अपरेणाग्निं सप्तमाष्टमाभ्यामुदगपवर्गम् २०
</details>

<details open><summary>2/02/03/21</summary>

उदधानसंनिधौ नवमेन २१  

- धर्मा॑य स्वाहा॑ । अध॑र्माय स्वाहा॑। +++(अपरेणाग्निं सप्तमाष्टमाभ्यामुदगपवर्गम् २०)+++  
- अ॒द्भ्यस् स्वाहा॑ । +++(उदधानसंनिधौ नवमेन २१)+++  

</details>

<details open><summary>2/02/03/22</summary>

मध्येऽगारस्य दशमैकादशाभ्यां प्रागपवर्गम् २२  

- ओ॒ष॒धि॒व॒न॒स्प॒तिभ्य॒स् स्वाहा॑। र॒क्षो॒दे॒व॒ज॒नेभ्य॒स् स्वाहा॑ । +++(मध्येऽगारस्य दशमैकादशाभ्यां प्रागपवर्गम् २२)+++  

</details>

<details open><summary>2/02/03/23</summary>

उत्तरपूर्वदेशेऽगारस्योत्तरैश्चतुर्भिः २३  

- +++(वास्तुविद्याप्रसिद्धेभ्यः)+++ गृह्या॑भ्य॒स् स्वाहा॑। अ॒व॒साने॑भ्यस्+++(=सीमाभ्यः)+++ स्वाहा॑ । अ॒व॒सान॑पतिभ्य॒स् स्वाहा॑ । स॒र्व॒भू॒तेभ्य॒स् स्वाहा॑ । +++(उत्तरपूर्वदेशेऽगारस्योत्तरैश्चतुर्भिः २३)+++  

</details>

<details open><summary>2/02/04/01</summary>

शय्यादेशे कामलिङ्गेन १
</details>

<details open><summary>2/02/04/02</summary>

देहल्यामन्तरिक्षलिङ्गेन २

- काम॑य॒ स्वाहा॑ । +++(शय्यादेशे कामलिङ्गेन)+++  
- अ॒न्तरि॑क्षाय॒ स्वाहा॑ । +++(देहल्यामन्तरिक्षलिङ्गेन २)+++  

</details>

<details open><summary>2/02/04/03</summary>

उत्तरेणापिधान्याम् ३

- यद् एज॑ति+++(=कम्पते)+++ जग॑ति यच् च॒ चेष्ट॑ति, नाम्नो॑ भा॒गो ऽयं, नाम्ने॒ स्वाहा॑। +++(उत्तरेणापिधान्याम् (अर्गले)३)+++  

</details>

<details open><summary>2/02/04/04</summary>

उत्तरैर्ब्रह्मसदने ४  

+++(उत्तरैर्ब्रह्मसदने)+++  
- पृ॒थि॒व्यै स्वाहा॑। अ॒न्तरि॑क्षाय॒ स्वाहा॑। दि॒वे स्वाहा॑ ।  
- सूर्या॑य॒ स्वाहा॑ । च॒न्द्रम॑से॒ स्वाहा॑ । नक्ष॑त्रेभ्य॒स् स्वाहा॑ ।  
- इन्द्रा॑य॒ स्वाहा॑ । बृह॒स्पत॑ये॒ स्वाहा॑ । प्र॒जाप॑तये॒ स्वाहा॑ । ब्रह्म॑णे॒ स्वाहा॑।  

</details>

<details open><summary>2/02/04/05</summary>

दक्षिणतः पितृलिङ्गेन प्राचीनावीत्यवाचीनपाणिः कुर्यात् ५

- स्व॒धा पि॒तृभ्य॒स् स्वाहा॑। +++( दक्षिणतः पितृलिङ्गेन प्राचीनावीत्य् अवाचीन-पाणिः कुर्यात् ५)+++  

</details>

<details open><summary>2/02/04/06</summary>

रौद्र उत्तरो यथा देवताभ्यः ६

- नमो॑ रु॒द्राय॑ पशु॒पत॑ये॒ स्वाहा॑। +++(रौद्र उत्तरो यथा देवताभ्यः ६ तयोर् नाना परिषेचनं धर्म-भेदात् ७)+++  

</details>

<details open><summary>2/02/04/07</summary>

तयोर्नाना परिषेचनं धर्मभेदात् ७
</details>

<details open><summary>2/02/04/08</summary>

नक्तमेवोत्तमेन वैहायसम् ८

- ये भू॒ताः प्र॒चर॑न्ति दिवा॒ /नक्तं॒  
बलि॑म् इ॒च्छन्तो॑ वि॒तुद॑स्य॒ प्रेष्याः॑ ।  
तेभ्यो॑ ब॒लिं पु॑ष्टि॒कामो॑ हरामि॒  
मयि॒ पुष्टिं॒ पुष्टि॑पतिर् दधातु॒ स्वाहा॑॥ +++(नक्तमेवोत्तमेन वैहायसम् ८)+++  

</details>

<details open><summary>2/02/04/10</summary>

अग्रं च देयम् १०
</details>
  

##### आतिथ्यम्
<details open><summary>2/02/04/11</summary>

अतिथीनेवाग्रे भोजयेत् ११
</details>

<details open><summary>2/02/04/12</summary>

बालान् वृद्धान् रोग-संबन्धान् स्त्रीश् चान्तर्वत्नीः १२
</details>

<details open><summary>2/04/09/05</summary>

सर्वान्वैश्वदेवे भागिनः कुर्वीता श्व-चाण्डालेभ्यः ५
</details>

<details open><summary>2/04/09/06</summary>

नानर्हद्भ्यो दद्याद् इत्य् एके ६
</details>
  

+++(अतिथिभोजनम् अन्यत्रोक्तम्)+++
### यज्ञः

विशेष-यज्ञ-विचारा अन्यत्र, यथा - ब्रह्मयज्ञः, मनुष्ययज्ञः, पञ्च-महा-यज्ञाः।

<details open><summary>2/05/10/09</summary>

नाननूचानमृत्विजं वृणीते न पणमानम् ८
</details>

## भिक्षा

### भिक्षाग्रहणम्
<details open><summary>1/01/03/25</summary>

सर्वं लाभमाहरन्गुरवे सायं प्रातरमन्त्रेण भिक्षाचर्यं चरेद् भिक्षमाणोऽन्यत्रापपात्रेभ्योऽभिशस्ताच्च २५
</details>

<details open><summary>1/01/03/26</summary>

स्त्रीणां प्रत्याचक्षाणानां समाहितो ब्रह्मचारीष्टं दत्तं हुतं प्रजां पशून्ब्रह्मवर्चसमन्नाद्यं वृङ्क्ते २६-१   

तस्मादु ह वै ब्रह्मचारिसंघं चरन्तं न प्रत्याचक्षीतापि हैष्वेवम्विध एवंव्रतः स्यादिति हि ब्राह्मणम् २६-२   

</details>

<details open><summary>1/01/03/27</summary>

नानुमानेन भेक्षम् उच्छिष्टं - दृष्टश्रुताभ्यां तु २७
</details>

<details open><summary>1/01/03/28</summary>

भवत्पूर्वया ब्राह्मणो भिक्षेत २८
</details>

<details open><summary>1/01/03/29</summary>

भवद्मध्यया राजन्यः २९
</details>

<details open><summary>1/01/03/30</summary>

भवदन्त्यया वैश्यः ३०
</details>
  

### भिक्षा-निवेदनम्
<details open><summary>1/01/03/31</summary>

तत्समाहृत्योपनिधायाचार्याय प्रब्रूयात् ३१
</details>

<details open><summary>1/01/03/32</summary>

तेन प्रदिष्टं भुञ्जीत ३२
</details>

<details open><summary>1/01/03/33</summary>

विप्रवासे गुरोराचार्यकुलाय ३३
</details>

<details open><summary>1/01/03/34</summary>

तैर्विप्रवासेऽन्येभ्योऽपि श्रोत्रियेभ्यः ३४
</details>

<details open><summary>1/01/03/35</summary>

नात्मप्रयोजनश्चरेत् ३५
</details>

<details open><summary>1/02/07/14</summary>

गुरुसमवाये भिक्षयामुत्पन्नायां यमनुबद्धस्तदधीना भिक्षा १४
</details>

<details open><summary>1/02/07/15</summary>

समावृत्तो मात्रे दद्यात् १५
</details>

<details open><summary>1/02/07/16</summary>

माता भर्तारं गमयेत् १६
</details>

<details open><summary>1/02/07/17</summary>

भर्ता गुरुम् १७
</details>

<details open><summary>1/02/07/18</summary>

धर्मकृत्येषु वोपयोजयेत् १८
</details>
  

### भिक्षा-कारण-परीक्षा
<details open><summary>2/05/10/01</summary>

भिक्षणे निमित्तमाचार्यो विवाहो यज्ञो मातापित्रोर्बुभूर्षार्हतश्च नियमविलोपः १
</details>

<details open><summary>2/05/10/02</summary>

तत्र गुणान्समीक्ष्य यथाशक्ति देयम् २
</details>

<details open><summary>2/05/10/03</summary>

इन्द्रियप्रीत्यर्थस्य तु भिक्षणमनिमित्तम् । न तदाद्रियेत ३
</details>
  

… भिक्षा-प्रतिग्रहनिषेधा दान-साधारणविषयश्च अन्यत्रोक्ताः।
## भोजनविधिः

### भोजन-मात्रा
<details open><summary>2/04/09/12</summary>

तथा चात्मनोऽनुपरोधं कुर्याद्यथा कर्मस्वसमर्थः स्यात् १२
</details>

<details open><summary>2/04/09/13</summary>

> 'अष्टौ ग्रासा मुनेर् भक्ष्याः षोडशाऽरण्य-वासिनः ।  
द्वात्रिंशतं गृहस्थस्याऽपरिमितं ब्रह्मचारिणः ॥  
आहिताग्निर् अनरड्वांश् च ब्रह्मचारी च ते त्रयः ।  
अश्नन्त एव सिध्यन्ति नैषां सिद्धिर् अनश्नताम्' 

इति॥

</details>

<details open><summary>2/01/01/05</summary>

औपवस्तम् एव कालान्तरे भोजनम् ५
</details>
  

### भोजनस्थानम्
<details open><summary>1/05/16/18</summary>

यस्य कुले म्रियेत न तत्रानिर्दशे भोक्तव्यम् १८
</details>

<details open><summary>1/05/16/19</summary>

तथानुत्थितायां सूतिकायाम् १९
</details>

<details open><summary>1/05/16/20</summary>

अन्तःशवे च २०
</details>

<details open><summary>1/05/17/06</summary>

न नावि भुञ्जीत ६
</details>

<details open><summary>1/05/17/07</summary>

तथा प्रासादे +++(काष्ठमञ्चे)+++ ७
</details>

<details open><summary>1/05/17/08</summary>

कृतभूमौ तु भुञ्जीत ८
</details>
  

### भोजनपात्रम्
<details open><summary>1/05/17/09</summary>

अनाप्रीते मृण्मये भोक्तव्यम् ९
</details>

<details open><summary>1/05/17/10</summary>

आप्रीतं चेद् अभिदग्धे १०
</details>

<details open><summary>1/05/17/11</summary>

परिमृष्टं लौहं प्रयतम् ११
</details>

<details open><summary>1/05/17/12</summary>

निर्लिखितं दारुमयम् १२
</details>

<details open><summary>1/05/17/13</summary>

यथागमं यज्ञे १३
</details>
  

### भोजन-वेला
<details open><summary>2/01/01/01</summary>

पाणिग्रहणादधि गृहमेधिनोर्व्रतम् १
</details>

<details open><summary>2/01/01/02</summary>

कालयोर्भोजनम् २
</details>

<details open><summary>2/01/01/03</summary>

अतृप्तिश्चान्नस्य ३
</details>

<details open><summary>2/01/01/04</summary>

पर्वसु चोभयोर् उपवासः ४
</details>

<details open><summary>2/01/01/05</summary>

औपवस्तम् एव कालान्तरे भोजनम् ५
</details>

<details open><summary>2/01/01/06</summary>

तृप्तिश् चान्नस्य ६
</details>

<details open><summary>2/01/01/07</summary>

यच्चैनयोः प्रियं स्यात् तद् एतस्मिन्न् अहनि भुञ्जीयाताम् ७
</details>
  

### विधिः
<details open><summary>2/06/15/13</summary>

यस्याग्नौ न क्रियते यस्य चाग्रं न दीयते न तद्भोक्तव्यम् १३
</details>

<details open><summary>1/05/16/09</summary>

भोक्ष्यमाणस्तु प्रयतोऽपि द्विराचामेद्द्विः परिमृजेत्सकृदुपस्पृशेत् ९
</details>

<details open><summary>1/05/16/17</summary>

दद्भिरपूपस्य नापच्छिन्द्यात् १७
</details>

<details open><summary>1/11/31/01</summary>

> प्राङ्-मुखो ऽन्नानि भुञ्जीत   
> उच्चरेद् दक्षिणा-मुखः ।  
> उदङ्-मुखो मूत्रं कुर्यात्  
> प्रत्यक्-पादावनेजनम् 

इति १
</details>
  

#### अन्ते शोधनम्
<details open><summary>2/02/04/23</summary>

यत्र भुज्यते तत्समूह्य निर्हृत्यावोक्ष्य तं देशम्, अमत्रेभ्यो +++(=पात्रेभ्यो)+++ लेपान्संकृष्याद्भिः संसृज्योत्तरतः शुचौ देशे रुद्राय निनयेत् । एवं वास्तु शिवं भवति २३
</details>
  

### उच्छिष्टे
<details open><summary>1/11/31/22</summary>

नाब्राह्मणायोच्छिष्टं प्रयच्छेत् ।  
यदि प्रयच्छेद् - दन्तान् स्कुप्त्वा, तस्मिन्न् अवधाय प्रयच्छेत् २२
</details>
  

ब्रह्मचर्ये भोजनम्, भोज्याभोज्य-विवेकः, पाक-प्रतिग्रहादौ विधिनिषेधाः च+ अन्यत्रोक्ताः।

### भोज्यता द्रव्यजन्या
#### उत्तमः कल्पः
<details open><summary>2/08/18/01</summary>

विलयनं +++(=नवनीत-मलम्)+++, मथितं, पिण्याकं, +++(=तैलोत्पादनावशेषः)+++ मधु, मांसं च वर्जयेत् १
</details>

<details open><summary>2/08/18/02</summary>

कृष्ण-धान्यं, शूद्रान्नं, ये चान्ये नाश्य-संमताः २
</details>

<details open><summary>2/08/18/03</summary>

अहविष्यम्, अनृतं, क्रोधं,  
येन च क्रोधयेत् ।  
स्मृतिम् इच्छन् यशो मेधां स्वर्गं पुष्टिं द्वादशैतानि +++(प्राक्तनसूत्रोक्त-सहितानि)+++ वर्जयेत् ३
</details>
  

#### अभोज्येषु
<details open><summary>1/05/16/16</summary>

हिंसार्थेनासिना मांसं छिन्नमभोज्यम् १६
</details>

<details open><summary>1/05/16/23</summary>

यस्मिंश् चान्ने केशः स्यात् +++(पाकावस्थायां सति भिन्ना वार्ता)+++ २३
</details>

<details open><summary>1/05/16/24</summary>

अन्यद् वामेध्यम् २४
</details>

<details open><summary>1/05/16/25</summary>

अमेध्यैर् अवमृष्टम् २५
</details>

<details open><summary>1/05/16/26</summary>

कीटो वामेध्य-सेवी २६
</details>

<details open><summary>1/05/16/27</summary>

मूषकलाङ्गं वा २७
</details>

<details open><summary>1/05/17/17</summary>

कृतान्नं पर्युषितम् अखाद्यापेयानाद्यम् १७
</details>

<details open><summary>1/05/17/18</summary>

शुक्तं+++(=काल-पकेनाऽम्लीभूतं)+++ च १८
</details>

<details open><summary>1/05/17/19</summary>

फाणित+++(=शर्कररस)+++-पृथुक+++(=चिउडा)+++-तण्डुल-करम्ब+++(=दधि+शक्तु)+++-भरुज+++(=भ्रष्टयव)+++-सक्तु-शाक-मांस-पिष्ट-क्षीर-विकारौषधि-वनस्पति-मूल-फल-वर्जम् १९
</details>

<details open><summary>1/05/17/20</summary>

शुक्तं चापरयोगम् २०
</details>

<details open><summary>1/05/17/21</summary>

सर्वं मद्यमपेयम् २१
</details>

<details open><summary>1/05/17/22</summary>

तथैलकं पयः २२
</details>

<details open><summary>1/05/17/23</summary>

उष्ट्रीक्षीर-मृगीक्षीर-सन्धिनीक्षीर-यमसूक्षीराणीति २३
</details>

<details open><summary>1/05/17/24</summary>

धेनोश्चानिर्दशायाः +++(प्रसवाद् १० दिनेभ्यः प्राक्)+++ २४
</details>

<details open><summary>1/05/17/25</summary>

तथा कीलालौषधीनां च २५
</details>

<details open><summary>1/05/17/26</summary>

करञ्ज-पलण्डु-परारीकाः २६
</details>

<details open><summary>1/05/17/27</summary>

यच्चान्यत् परिचक्षते २७
</details>

<details open><summary>1/05/17/28</summary>

क्याक्वभोज्यमिति हि ब्राह्मणम् २८
</details>

<details open><summary>1/05/17/29</summary>

एकखुरोष्ट्रगवयग्रामसूकरशरभगवाम् २९
</details>

<details open><summary>1/05/17/30</summary>

धेनु+अनडुहोर्भक्ष्यम् ३०
</details>

<details open><summary>1/05/17/31</summary>

मेध्यमानडुहमिति वाजसनेयकम् ३१
</details>

<details open><summary>1/05/17/32</summary>

कुक्कुटो विकिराणाम् +++(=खनित्वा कीटान्यश्नन्ति ये तेषु, अभक्ष्यम्)+++ ३२
</details>

<details open><summary>1/05/17/33</summary>

प्लवः प्रतुदाम् ३३
</details>

<details open><summary>1/05/17/34</summary>

क्रव्यादः ३४
</details>

<details open><summary>1/05/17/35</summary>

हंसभासचक्रवाकसुपर्णाश्च ३५
</details>

<details open><summary>1/05/17/36</summary>

क्रुञ्च-क्रौञ्च-वार्ध्राणस-लक्ष्मण-वर्जम् +++(अभक्ष्यम्)+++ ३६
</details>

<details open><summary>1/05/17/37</summary>

पञ्चनखानां गोधा-कच्छप-श्वाविट्-शल्यक-खण्ग-शश-पूतिखष-वर्जम् ३७
</details>

<details open><summary>1/05/17/39</summary>

सर्पशीर्षी मृदुरः क्रव्यादो ये चान्ये विकृता यथा मनुष्यशिरसः ३९
</details>

<details open><summary>2/08/20/10</summary>

आत्त-तेजसां भोजनं वर्जयेत् १०
</details>

<details open><summary>2/04/09/07</summary>

उपेतः स्त्रीणामनुपेतस्य चोच्छिष्टं वर्जयेत् ७
</details>
  

#### विपदि
<details open><summary>1/06/18/05</summary>

न सुभिक्षाः स्युः ५
</details>

<details open><summary>1/06/18/06</summary>

स्वयमप्यवृत्तौ सुवर्णं दत्त्वा पशुं वा भुञ्जीत ६
</details>

<details open><summary>1/06/18/07</summary>

नात्यन्तमन्ववस्येत् ७
</details>

<details open><summary>1/06/18/08</summary>

वृत्तिं प्राप्य विरमेत् ८
</details>

<details open><summary>1/06/18/14</summary>

+++(शूद्रस्य)+++ तस्यापि धर्मोपनतस्य +++(= धर्मार्थम् आश्रितस्य)+++ १४
</details>

<details open><summary>1/06/18/15</summary>

सुवर्णं दत्वा पशुं वा भुञ्जीत नात्यन्तमन्ववस्येद्वृत्तिं प्राप्य विरमेत् १५
</details>
  

### भोज्यता परिकरजन्या
#### पाचक-परिवेषक-पङ्क्त्यादौ
<details open><summary>1/05/16/21</summary>

अप्रयतोपहतम् अन्नम् अप्रयतं, न त्व् अभोज्यम् २१

<details><summary>विश्वास-टिप्पनी</summary>

अप्रयतम् अन्नम्  
अग्नाव् अधिश्रितम्  
अद्भिः प्रोक्षितं  
भस्मना मृदा वा संस्पृष्टं  
वाचा च प्रशस्तं  
प्रयतं भवति  
भोज्यं च ।
</details>
</details>

<details open><summary>1/05/16/22</summary>

अप्रयतेन तु शूद्रेणोपहृतम् अभोज्यम् २२
</details>

<details open><summary>1/05/16/28</summary>

पदा वोपहतम् २८
</details>

<details open><summary>1/05/16/29</summary>

सिचा +++(वस्त्राञ्चलेन)+++ वा २९
</details>

<details open><summary>1/05/16/30</summary>

शुना वापपात्रेण वा दृष्टम् ३०
</details>

<details open><summary>1/05/16/31</summary>

सिचा वोपहृतम् ३१
</details>

<details open><summary>1/05/16/32</summary>

दास्या वा नक्तमाहृतम् ३२
</details>

<details open><summary>1/05/16/33</summary>

भुञ्जानं वा ३३
</details>

<details open><summary>1/05/17/01</summary>

यत्र शूद्र उपस्पृशेत् १
</details>

<details open><summary>1/05/17/02</summary>

अनर्हद्भिर्वा समानपङ्क्तौ २
</details>

<details open><summary>1/05/17/03</summary>

भुञ्जानेषु व यत्रानूत्थायोच्छिष्टं प्रयच्छेदाचामेद्वा ३
</details>

<details open><summary>1/05/17/04</summary>

कुत्सयित्वा वा यत्रान्नं दद्युः ४
</details>

<details open><summary>1/05/17/05</summary>

मनुष्यैरवघ्रातमन्यैर्वामेध्यैः ५
</details>

<details open><summary>2/02/03/02</summary>

भाषां कासं क्षवयुमित्यभिमुखो ऽन्नं वर्जयेत् २
</details>

<details open><summary>2/02/03/03</summary>

केशानङ्गं वासश्चालभ्याप उपस्पृशेत् ३
</details>

<details open><summary>2/02/03/04</summary>

आर्याधिष्ठिता वा शूद्राः संस्कर्तारः स्युः ४
</details>

<details open><summary>2/02/03/05</summary>

तेषां स एवाचमनकल्पः ५
</details>

<details open><summary>2/02/03/06</summary>

अधिकमहरहः केशश्मश्रुलोमनखवापनम् ६
</details>

<details open><summary>2/02/03/07</summary>

उदकोपस्पर्शनं च सह वाससा ७
</details>

<details open><summary>2/02/03/08</summary>

अपि वाष्टमीष्वेव पर्वसु वा वपेरन् ८
</details>
  

#### पाके
<details open><summary>2/06/15/13</summary>

यस्याग्नौ न क्रियते यस्य चाग्रं न दीयते न तद्भोक्तव्यम् १३
</details>
  

#### दातरि
<details open><summary>1/05/17/14</summary>

नाऽऽपणीयम् +++(पक्वं)+++ अन्नम् अश्नीयात् १४
</details>

<details open><summary>1/05/17/15</summary>

तथा +++(ऽऽपणियान्)+++ रसान् +++(नाश्नीयात्)+++, आम+++(=अपक्व)+++-मांस-मधु-लवणानीति परिहाप्य १५
</details>

<details open><summary>1/05/17/16</summary>

तैल-सर्पिषी तूपयोजयेद् उदकेऽवधाय १६
</details>

<details open><summary>1/06/18/01</summary>

मध्वामं मार्गं मांसं भूमिर् मूलफलानि रक्षा-गव्यूतिर्-निवेशनं युग्यघासश् चोग्रतः प्रतिगृह्याणि १
</details>

<details open><summary>1/06/18/02</summary>

एतान्यपि नानन्तेवास्याहृतानीति हारीतः २
</details>

<details open><summary>1/06/18/03</summary>

आमं वा गृह्णीरन् ३
</details>

<details open><summary>1/06/18/04</summary>

कृतान्नस्य वा विरसस्य ४
</details>

<details open><summary>1/06/18/09</summary>

त्रयाणां वर्णानां क्षत्रियप्रभृतीनां समावृत्तेन न भोक्तव्यम् ९
</details>

<details open><summary>1/06/18/13</summary>

सर्ववर्णानां स्वधर्मे वर्तमानानां भोक्तव्यं, शूद्र-वर्जमित्येके १३
</details>

<details open><summary>1/06/18/11</summary>

यत्राप्रायश्चित्तं कर्मासेवते प्रायश्चित्तवति ११
</details>

<details open><summary>1/06/18/12</summary>

चरितनिर्वेषस्य भोक्तव्यम् १२
</details>

<details open><summary>1/06/18/16</summary>

सङ्घान्नमभोज्यम् १६
</details>

<details open><summary>1/06/18/17</summary>

परिक्रुष्टं +++(=सर्वान् भोजनार्थम् आह्वान्ति ये)+++ च १७
</details>

<details open><summary>1/06/18/18</summary>

सर्वेषां च शिल्पाजीवानाम् १८
</details>

<details open><summary>1/06/18/19</summary>

ये च शस्त्रमाजीवन्ति १९
</details>

<details open><summary>1/06/18/20</summary>

ये चाधिम् +++(भाटकग्राहकाः)+++ २०
</details>

<details open><summary>1/06/18/21</summary>

भिषक् २१
</details>

<details open><summary>1/06/18/22</summary>

वार्धुषिकः +++(वृद्ध्युपजीविनः)+++ २२
</details>

<details open><summary>1/06/18/23</summary>

दीक्षितोऽक्रीतराजकः २३
</details>

<details open><summary>1/06/18/24</summary>

अग्नीषोमीयसंस्थायामेव २४
</details>

<details open><summary>1/06/18/25</summary>

हुतायां वा वपायां दीक्षितस्य भोक्तव्यम् २५
</details>

<details open><summary>1/06/18/26</summary>

यज्ञार्थे वा निर्दिष्टे शेषाद्भुञ्जीरन्न् इति हि ब्राह्मणम् २६
</details>

<details open><summary>1/06/18/27</summary>

क्लीबः २७
</details>

<details open><summary>1/06/18/28</summary>

राज्ञां प्रैषकरः २८
</details>

<details open><summary>1/06/18/29</summary>

अहविर्याजी २९
</details>

<details open><summary>1/06/18/30</summary>

चारी ३०
</details>

<details open><summary>1/06/18/31</summary>

अविधिना च प्रव्रजितः ३१
</details>

<details open><summary>1/06/18/32</summary>

यश्चाग्नीनपास्यति ३२
</details>

<details open><summary>1/06/18/33</summary>

यश्च सर्वान्वर्जयते, सर्वान्नी च श्रोत्रियो +++(ऽपि)+++, निराकृतिर् +++(=अस्वाध्यायः)+++ वृषलीपतिः ३३
</details>

<details open><summary>1/06/19/01</summary>

मत्त उन्मत्तो बद्धो ऽणिकः+++(=पुत्राच् छ्रुतग्राही)+++ प्रत्युपविष्टो+++(?)+++ यश्च प्रत्युपवेशयते तावन्तं कालम् १ …

</details>

<details open><summary>1/06/19/02</summary>

क अश्यान्नः २  
</details>

<details open><summary>1/06/19/03</summary>

य ईप्सेद्+++(=प्रार्थ्यते [भोक्तव्यमिति, तस्यान्न])+++ इति कण्वः ३
</details>

<details open><summary>1/06/19/04</summary>

पुण्य +++(अन्न)+++ इति कौत्सः ४
</details>

<details open><summary>1/06/19/05</summary>

यः कश्चिद् दद्यादिति वार्ष्यायणिः +++(आपस्तम्बेनायम् पक्षो निराकरिष्यते ऽग्रे)+++५  

</details>

<details open><summary>1/06/19/06</summary>

यदि ह रजः +++(=पापम्)+++ स्थावरं - पुरुषे भोक्तव्यम्, अथ चेच् चलं - दानेन निर्दोषो भवति ६
</details>

<details open><summary>1/06/19/07</summary>

शुद्धा भिक्षा भोक्तव्या +++(इति)+++ एककुणिकौ काण्वकुत्सौ तथा पुष्करसादिः ७
</details>

<details open><summary>1/06/19/08</summary>

सर्वतोपेतं +++(=अप्रार्थ्य लब्धम् भोज्यमिति)+++ वार्ष्यायणीयम्  +++(मतम् - आपस्तम्बो निराकरिष्यत्यग्रे)+++८   

</details>

<details open><summary>1/06/19/09</summary>

पुण्यस्येप्सतो +++(ऽन्नस्य)+++ भोक्तव्यम् +++(इत्यापस्तम्बनिश्चयः)+++ ९
</details>

<details open><summary>1/06/19/10</summary>

पुण्यस्याप्य् +++(दातुम्)+++ अनीप्सतो न भोक्तव्यम् १०
</details>

<details open><summary>1/06/19/11</summary>

यतः कुतश्चाभ्युद्यतं भोक्तव्यम् ११
</details>

<details open><summary>1/06/19/12</summary>

नाननियोगपूर्वमिति हारीतः १२
</details>

<details open><summary>1/06/19/13</summary>

अथ पुराणे श्लोकावुदाहरन्ति । उद्यतामाहृतां भिक्षां पुरस्तादप्रवेदिताम् । भोज्यां मेने प्रजापतिरपि दुष्कृतकारिणः । न तस्य पितरोऽश्नन्ति दश वर्षाणि पञ्च च । न च हव्यं वहत्यग्निर्यस्तामभ्यधिमन्यत इति १३
</details>

<details open><summary>1/06/19/14</summary>

चिकित्सकस्य मृगयोः शल्यकृन्तस्य पाशिनः । कुलटायाः षण्ढकस्य च तेषामन्नमनाद्यम् १४
</details>

<details open><summary>1/06/19/15</summary>

अथाप्युदाहरन्ति । अन्नादे भ्रूणहा मार्ष्टि अनेना अभिशंसति । स्तेनः प्रमुक्तो राजनि याचन्ननृतसङ्कर इति १५
</details>
## ब्रह्मयज्ञः

### विधानम्
<details open><summary>1/04/12/01</summary>

तपः स्वाध्याय इति ब्राह्मणम् १
</details>

<details open><summary>1/04/12/02</summary>

तत्र श्रूयते । स यदि तिष्ठन्न् आसीनः शयानो वा स्वाध्यायमधीते तप एव तत्तप्यते तपो हि स्वाध्याय इति २
</details>
  

### क्रमः
<details open><summary>1/03/11/21</summary>

नित्यप्रश्नस्य चाविधिना २१
</details>

<details open><summary>1/03/11/22</summary>

तस्य विधिः २२
</details>

<details open><summary>1/03/11/23</summary>

अकृतप्रातराश उदकान्तं गत्वा प्रयतः शुचौ देशेऽधीयीत यथाध्यायम् उत्सृजन् वाचा २३
</details>

<details open><summary>1/03/11/24</summary>

मनसा चानध्याये २४
</details>

<details open><summary>1/03/11/25</summary>

विद्युति चाभ्यग्रायां स्तनयित्नाव् अप्रायत्ये प्रेतान्ने नीहारे च मानसं परिचक्षते २५
</details>

<details open><summary>1/03/11/26</summary>

श्राद्धभोजन एवैके २६
</details>
  

#### रात्रौ
<details open><summary>1/11/32/12</summary>

अनध्यायो निशायाम् +++(=रात्रेर् मध्यभागः)+++ - अन्यत्र धर्मोपदेशाच् छिष्येभ्यः १२   

</details>

<details open><summary>1/11/32/13</summary>

मनसा वा स्वयम् +++(अधीयीत)+++॥ १३ ॥  

</details>

<details open><summary>1/11/32/14</summary>

ऊर्ध्वम् अर्धरात्राद् अध्यापनम् १४
</details>

<details open><summary>1/11/32/15</summary>

नापररात्रम् उत्थायानध्याय इति संविशेत् १५
</details>

<details open><summary>1/11/32/16</summary>

कामम् +++(स्तम्बादिषु लीनः)+++ अपश्-शयीत १६
</details>

<details open><summary>1/11/32/17</summary>

मनसा वाधीयीत १७
</details>
  

+++(अन्यत्रोक्तः - अनध्याय-विषयः)+++
## दीवनम्

<details open><summary>2/09/25/12</summary>

सभाया मध्ये ऽधिदेवनमुद्धत्या ऽऽवोक्ष्या ऽऽक्षान् निवपेद् युग्मान् वैभीतकान्यथार्थान् १२
</details>

<details open><summary>2/09/25/13</summary>

आर्याः शुचयः सत्यशीला दीवितारः स्युः १३
</details>
## लोकसङ्ग्रहः

<details open><summary>2/08/20/21</summary>

संग्रहीता च मनुष्यान् +++(हितवचनादिभिः)+++ २१
</details>
## मैथुनम्

### विधिः
<details open><summary>1/11/32/02</summary>

मिथुनी-भूय च, न तया सह सर्वां रात्रिं शयीत २
</details>

<details open><summary>2/01/01/21</summary>

यावत्संनिपातं चैव सहशय्या २१
</details>

<details open><summary>2/01/01/22</summary>

ततो नाना २२
</details>

<details open><summary>2/01/01/23</summary>

उदकोपस्पर्शनम् २३
</details>

<details open><summary>2/01/02/01</summary>

अपि वा लेपान्प्रक्षाल्याचम्य प्रोक्षणमङ्गानाम् १
</details>

<details open><summary>2/01/01/20</summary>

स्त्रीवाससैव संनिपातः स्यात् २०
</details>
  

### कालनियमाः
<details open><summary>1/11/30/19</summary>

तथा ष्ठेवन-मैथुनयोः कर्माप्सु वर्जयेत् १९
</details>

<details open><summary>2/01/01/16</summary>

अहन्यसंवेशनम् १६
</details>

<details open><summary>1/11/32/01</summary>

प्रवचन-युक्तो वर्षा-शरदं मैथुनं वर्जयेत् १
</details>
  
+++(पर्वनियमाः विशेषव्रतनियमाश्च पृथग् उक्ताः।)+++

### नित्यकर्मत्वम्
<details open><summary>1/11/32/06</summary>

सदा निशायां दारं प्रत्य् अलंकुर्वीत ६
</details>
  

…   
<details open><summary>1/11/32/05</summary>

अन्-आविः+++(भूत)+++-स्रग्-अनुलेपणः स्यात् ५
</details>

<details open><summary>2/01/01/17</summary>

ऋतौ च संनिपातो दारेणानुव्रतम् १७
</details>

<details open><summary>2/01/01/18</summary>

अन्तरालेऽपि दार एव १८
</details>

<details open><summary>2/01/01/19</summary>

ब्राह्मणवचनाच्च संवेशनम् १९
</details>
  

### पात्रनियमः
<details open><summary>2/06/13/03</summary>

पूर्ववत्याम्, असंस्कृतायां, वर्णान्तरे च मैथुने दोषः ३
</details>

<details open><summary>2/06/13/04</summary>

तत्रापि दोषवान्पुत्र एव ४
</details>
  

### ऊर्ध्वरेतः-प्रशंसा-निन्दने
<details open><summary>2/09/23/03</summary>

अथ पुराणे श्लोकाव् उदाहरन्ति ३
</details>

<details open><summary>2/09/23/04</summary>

अष्टाशीति-सहस्राणि ये  
प्रजाम् ईशिर +++(=अभ्यनन्दन्)+++ ऋर्षयः ।  
दक्षिणेनार्यम्णः पन्थानं  
ते श्मशानानि भेजिरे ४
</details>

<details open><summary>2/09/23/05</summary>

अष्टाशीतिसहस्राणि ये प्रजां नेषिरर्षयः ।  
उत्तरेणार्यम्णः पन्थानं तेऽमृतत्वं हि कल्पते ५
</details>

<details open><summary>2/09/23/06</summary>

इत्यूर्ध्वरेतसां +++(=गृहस्थेतरेषाम्)+++ प्रशंसा ६
</details>

<details open><summary>2/09/23/07</summary>

अथापि संकल्प-सिद्धयो +++(=सङ्कल्पत एव सिद्धिः)+++ भवन्ति ७
</details>

<details open><summary>2/09/23/08</summary>

यथा वर्षं, प्रजा-दानं,  
दूरे दर्शनं, मनो-जवता,  
यच्चान्यद् एवं युक्तम् ८
</details>

<details open><summary>2/09/23/09</summary>

तस्माच् छ्रुतितः, प्रत्यक्ष-फलत्वाच् च  
विशिष्टान् आश्रमान् एतान् एके ब्रुवते ९
</details>

<details open><summary>2/09/23/10</summary>

त्रैविद्य-वृद्धानां तु  
वेदाः प्रमाणम्  
इति निष्ठा।  
तत्र यानि श्रूयन्ते  
व्रीहि-यव-पश्व्-आज्य-पयः-कपाल-पत्नी-संबन्धान्य्  
उच्चैर् नीचैः कार्यम् इति  
तैर् विरुद्ध आचारो ऽप्रमाणम् इति मन्यन्ते १०
</details>

<details open><summary>2/09/23/11</summary>

यत् तु श्मशानम् उच्यते  
+++("दक्षिणेनार्यम्णः पन्थानं ते श्मशानानि भेजिरे" इत्यस्मिन्)+++  
नाना-कर्मणाम् एषोऽन्ते पुरुष-संस्कारो विधीयते ११
</details>

<details open><summary>2/09/23/12</summary>

ततः परम् अनन्त्यं फलं स्वर्ग्य-शब्दं श्रूयते १२
</details>

<details open><summary>2/09/24/14</summary>

स्यात् तु कर्मावयवेन तपसा वा कश्चित् सशरीरो ऽन्वन्तं लोकं जयति, सङ्कल्पसिद्धिश् च स्यान् - न तु तज् ज्यैष्ठ्यम् आश्रमाणाम् १४
</details>
## निद्रा

<details open><summary>1/11/32/11</summary>

आ +++(मध्य)+++निशाया जागरणम् +++(स्यात्)+++ ११
</details>

<details open><summary>1/11/32/15</summary>

नापररात्रम् उत्थायानध्याय इति संविशेत् १५
</details>

<details open><summary>1/11/32/16</summary>

कामम् +++(स्तम्बादिषु लीनः)+++ अपश्-शयीत १६
</details>

<details open><summary>1/11/32/17</summary>

मनसा वाधीयीत १७
</details>
  

### सन्ध्या-निद्रा-प्रायश्चित्तम्
<details open><summary>2/05/12/13</summary>

स्वपन्न् अभिनिम्रुक्तो +++(=सूर्यास्तसमये निद्रालुः)+++ नाश्वान् +++(=अनश्नन्)+++ वाग्यतो रात्रिमासीत । श्वोभूत उदकमुपस्पृश्य वाचं विसृजेत् १३
</details>

<details open><summary>2/05/12/14</summary>

स्वपन्न् अभ्युदितो +++(नाम सूर्योदये निद्रालुः)+++ नाश्वान्+++(=अनश्नन्)+++ वाग्यतोऽहस्तिष्ठेत् १४
</details>

<details open><summary>2/05/12/15</summary>

आतमितोः प्राणमायच्छेदित्येके +++(तावद् वा प्राणान् आयमयेद् यावद् अङ्गग्लानिर् न स्यात्)+++१५  

</details>
  

### दुःस्वप्ने
<details open><summary>2/05/12/15</summary>

आतमितोः प्राणमायच्छेदित्येके +++(तावद् वा प्राणान् आयमयेद् यावद् अङ्गग्लानिर् न स्यात्)+++१५  

</details>

<details open><summary>2/05/12/16</summary>

स्वप्नं वा पापकं दृष्ट्वा १६
</details>
## प्रयाणम्

### विधिः
<details open><summary>1/11/31/21</summary>

न कुसृत्या ग्रामं प्रविशेत् ।  
यदि प्रविशेन् "नमो रुद्राय वास्तोष्पतय" इत्येताम् ऋचं जपेद् अन्यां वा रौद्रीम् २१
</details>
  

### वर्जनीय-स्थानानि
<details open><summary>1/11/32/21</summary>

नगर-प्रवेशनानि च वर्जयेत् २१
</details>
  

### यानेषु
<details open><summary>1/11/32/25</summary>

गार्दभं यानम् आरोहणे,  
विषमारोहणावरोहणानि च वर्जयेत् २५
</details>

<details open><summary>1/11/32/26</summary>

बाहुभ्यां च नदी-तरम् २६
</details>

<details open><summary>1/11/32/27</summary>

नावां च सांशयिकीम् +++(वर्जयेत्)+++२७
</details>
## +शौचम्

### आत्मा

#### चोदनम्, फलम्
<details open><summary>1/08/22/01</summary>

अध्यात्मिकान् योगान् अनुतिष्ठेन् न्याय-संहितान् अनैश्चारिकान् १
</details>

<details open><summary>1/08/22/02</summary>

आत्म-लाभान् न परं विद्यते २
</details>

<details open><summary>2/09/21/13</summary>

सत्यानृते सुखदुःखे वेदानिमं लोकममुं च परित्यज्यात्मानम् अन्विच्छेत् १३
</details>

<details open><summary>2/09/21/14</summary>

बुद्धे क्षेम-प्रापणम् १४
</details>

<details open><summary>2/09/21/15</summary>

तच् छास्त्रैर् विप्रतिषिद्धम् १५
</details>

<details open><summary>2/09/21/16</summary>

बुद्धे चेत्क्षेमप्रापणम्  
इहैव न दुःखम् उपलभेत १६
</details>

<details open><summary>2/09/21/17</summary>

एतेन परं +++(=पारलौकिकं [दुःखं])+++ व्याख्यातम् +++(न स्वैरचारिणां निवर्तत इति)+++१७
</details>
  

#### आत्मा
<details open><summary>1/08/22/03</summary>

तत्रात्मलाभीयाञ् श्लोकान् उदाहरिष्यामः ३
</details>

<details open><summary>1/08/22/04</summary>

पूः प्राणिनः सर्व एव गुहाशयस्य । अहन्यमानस्य विकल्मषस्य ।  
अचलं चलनिकेतं येऽनुतिष्ठन्ति तेऽमृताः ४
</details>

<details open><summary>1/08/22/05</summary>

यदिदमिदिहेदिह लोके विषयमुच्यते । विधूय कविरेतदनुतिष्ठेद्गुहाशयम् ५
</details>

<details open><summary>1/08/22/06</summary>

आत्मन्न् एवाहमलब्ध्वैतद्धितं सेवस्व नाहितम् । अथान्येषु प्रतीच्छामि साधुष्ठानमनपेक्षया । महान्तं तेजसस्कायं सर्वत्र निहितं प्रभुम् ६
</details>

<details open><summary>1/08/22/07</summary>

सर्वभूतेषु यो नित्यो विपश्चिदमृतो ध्रुवः । अनङ्गो ऽशब्दोऽशरीरोऽस्पर्शश्च महाञ्शुचिः । स सर्वं परमा काष्ठा स वैषुवतं स वै वैभाजनं पुरम् ७
</details>

<details open><summary>1/08/22/08</summary>

तं योऽनुतिष्ठेत्सर्वत्र प्राध्वं चास्य सदाचरेत् । दुर्दर्शं निपुणं युक्तो यः पश्येत्स मोदेत विष्टपे ८
</details>

<details open><summary>1/08/23/01</summary>

आत्मन् पश्यन् सर्वभूतानि न मुह्येच्चिन्तयन्कविः । आत्मानं चैव सर्वत्र यः पश्येत्स वै ब्रह्मा नाकपृष्ठे विराजति १
</details>

<details open><summary>1/08/23/02</summary>

निपुणोऽणीयान्बिसोर्णाया यः सर्वमावृत्य तिष्ठति । वर्षीयांश्च पृथिव्या ध्रुवः सर्वमारभ्य तिष्ठति । स इन्द्रियैर्जगतोऽस्य ज्ञानादन्योऽनन्यस्य ज्ञेयात्परमेष्ठी विभाजः । तस्मात्कायाः प्रभवन्ति सर्वे स मूलं शाश्वतिकः स नित्यः २
</details>
  

#### सन्न्यास-नियमाः
<details open><summary>2/09/21/07</summary>

अथ परिव्राजः ७
</details>

<details open><summary>2/09/21/08</summary>

अत एव ब्रह्मचर्यवान्प्रव्रजति ८
</details>

<details open><summary>2/09/21/09</summary>

तस्योपदिशन्ति ९
</details>

<details open><summary>2/09/21/10</summary>

अनग्निर् अनिकेतः स्याद्  
अशर्माशरणो मुनिः  
स्वाध्यायैवोत्सृजमानो वाचं  
ग्रामे प्राण-वृत्तिं प्रतिलभ्य  
+अनिहो ऽनमुत्रश् चरेत् १०
</details>

<details open><summary>2/09/21/11</summary>

तस्य मुक्तम् +++(=त्यक्तम्)+++ आच्छादनं विहितम् ११
</details>

<details open><summary>2/09/21/12</summary>

सर्वतः +++(विधितो निषेधतश्च)+++ परिमोक्षम् एके १२
</details>
  

#### योग-विधिः
+++(साधारणधर्माः आश्रम-पङ्क्ताव् उक्ताः)+++ 

<details open><summary>1/08/23/03</summary>

दोषाणां तु विनिर्घातो योगमूल इह जीविते । निर्हृत्य भूतदाहीयान् क्षेमं गच्छति पण्डितः ३
</details>

<details open><summary>2/02/05/19</summary>

मनसा वाचा प्राणेन चक्षुषा श्रोत्रेण त्वक्शिश्नोदरारम्भनणानास्रावान्परिवृञ्जानो ऽमृतत्वाय कल्पते १९
</details>
### दण्डनम्

#### साधारण-दण्डन-विधिः
<details open><summary>2/05/11/01</summary>

इतरेषां वर्णानामा प्राणविप्रयोगात्समवेक्ष्य तेषां कर्माणि राजा दण्डम्प्रणयेत् १
</details>

<details open><summary>2/05/11/02</summary>

न च संदेहे दण्डं कुर्यात् २
</details>

<details open><summary>2/05/11/03</summary>

सुविचितं विचित्या दैवप्रश्नेभ्यो राजा दण्डाय प्रतिपद्येत ३
</details>

<details open><summary>2/05/11/04</summary>

एवंवृत्तो राजोभौ लोकावभिजयति ४
</details>

<details open><summary>2/10/27/18</summary>

नियमातिक्रमणमन्यं वा रहसि बन्धयेत् १८
</details>

<details open><summary>2/10/27/19</summary>

आ समापत्तेः १९
</details>

<details open><summary>2/10/27/20</summary>

असमापत्तौ नाश्यः २०
</details>

<details open><summary>2/10/27/21</summary>

आचार्य, ऋत्विक्, स्नातको, राजेति त्राणं +++(=दण्डन-ह्रासनम् "अहं वारयामीमम्" इति)+++ स्युर् - अन्यत्र वध्यात् २१
</details>

<details open><summary>2/11/28/12</summary>

अदण्ड्यः कामकृते तथा प्राणसंशये भोजनमाददानः १२
</details>

<details open><summary>2/11/28/13</summary>

प्राप्तनिमित्ते दण्डाकर्मणि राजानमेनः स्पृशति १३
</details>
  

#### ब्राह्मण-दण्डनम्
<details open><summary>2/05/10/12</summary>

न्यस्तायुधप्रकीर्णकेशप्राञ्जलिपराङावृत्तानामार्या वधं परिचक्षते ११
</details>

<details open><summary>2/05/10/13</summary>

शास्त्रैरधिगतानामिन्द्रि यदौर्बल्याद्विप्रतिपन्नानां शास्ता निर्वेषमुपदिशेद्यथाकर्म यथोक्तम् १२
</details>

<details open><summary>2/05/10/14</summary>

तस्य चेच्छास्त्रमतिप्रवर्तेरन्रजानं गमयेत् १३
</details>

<details open><summary>2/05/10/15</summary>

राजा पुरोहितं धर्मार्थकुशलम् १४
</details>

<details open><summary>2/05/10/16</summary>

स ब्राह्मणान्नियुञ्ज्यात् १५
</details>
  

#### स्तेये
+++(शूद्रः)+++  
<details open><summary>2/10/27/16</summary>

पुरुषवधे स्तेये भूम्यादान इति स्वान्यादाय वध्यः १६
</details>

<details open><summary>2/10/27/17</summary>

चक्षुनिरोधस्त्वेतेषु ब्राह्मणस्य १७
</details>

<details open><summary>2/11/28/10</summary>

परपरिग्रहमविद्वानाददान एधोदके मूले पुष्पे फले गन्धे ग्रासे शाक इति वाचा बाध्यः १०
</details>

<details open><summary>2/11/28/11</summary>

विदुषो वाससः परिमोषणम् ११
</details>
  

##### स्तेनः +++(ब्रह्मस्वापहारः)+++
<details open><summary>1/09/25/04</summary>

स्तेनः प्रकीर्णकेशोऽए मुसलमादाय राजानं गत्वा कर्माचक्षीत । तेनैनं हन्याद्वधे मोक्षः ४
</details>

<details open><summary>1/09/25/05</summary>

अनुज्ञातेऽनुज्ञातारमेनः ५
</details>

<details open><summary>1/09/25/06</summary>

अग्निं वा प्रविशेत्तीक्ष्णं वा तप आयच्छेत् ६
</details>

<details open><summary>1/09/25/07</summary>

भक्तापचयेन वात्मानं समाप्नुयात् ७
</details>

<details open><summary>1/09/25/08</summary>

कृच्छ्रसंवत्सरं वा चरेत् ८
</details>

<details open><summary>1/09/25/09</summary>

अथाप्युदाहरन्ति । स्तेयं कृत्वा सुरां पीत्वा गुरुदारं च गत्वा ब्रह्महत्यामकृत्वा चतुर्थकाला मितभोजनाः स्युरपोऽभ्यवेयुः सवनानुकल्पम् ९
</details>

<details open><summary>1/09/25/10</summary>

स्थानासनाभ्यां विहरन्त एते त्रिभिर्वर्षैरप पापं नुन्दते १०
</details>

<details open><summary>1/09/26/05</summary>

स्त्रीणां चैवम् ५
</details>
  

#### पतनीये दण्डः
<details open><summary>1/07/21/20</summary>

दोषं बुद्ध्वा  
न पूर्वः परेभ्यः पतितस्य समाख्याने स्याद्,  
वर्जयेत् त्व् एनं धर्मेषु २०
</details>

<details open><summary>1/10/28/06</summary>

न पतितमाचार्यं ज्ञातिं वा दर्शनार्थो गच्छेत् ६
</details>

<details open><summary>1/10/28/07</summary>

न चास्माद्भोगानुपयुञ्जीत ७
</details>

<details open><summary>1/10/28/08</summary>

यदृच्छासंनिपात उपसंगृह्य तूष्णीं व्यतिव्रजेत् ८
</details>

<details open><summary>1/10/28/09</summary>

माता पुत्रत्वस्य भूयांसि कर्माण्यारभते तस्यां शुश्रूषा नित्या पतितायामपि ९
</details>

<details open><summary>1/10/28/10</summary>

न तु धर्मसंनिपातः स्यात् १०
</details>

<details open><summary>1/10/29/08</summary>

अथाभिशस्ताः समवसाय  
पतित-पुत्रेषु चरेयुर् धार्म्यम् इति  
सांशित्येतरेतर-याजका इतरेतराध्यापका मिथो विवहमानाः ८
</details>

<details open><summary>1/10/29/09</summary>

पुत्रान्संनिष्पाद्य ब्रूयुर् -  
"विप्रव्रजततास्मद् -  
एवं ह्य् अस्मत्स्व् आर्याः संप्रत्यपत्स्यते"ति ९
</details>

<details open><summary>1/10/29/10</summary>

अथापि न सेन्द्रि यः पतति १०
</details>

<details open><summary>1/10/29/11</summary>

तदेतेन वेदितव्यम् । अङ्गहीनो हि साङ्गं जनयति ११
</details>

<details open><summary>1/10/29/12</summary>

मिथ्यैतदिति हारीतः १२
</details>

<details open><summary>1/10/29/13</summary>

दधिधानीसधर्मा स्त्री भवति १३
</details>

<details open><summary>1/10/29/14</summary>

यो हि दधिधान्यामप्रयतं पय आतच्य मन्थति न तेन धर्मकृत्यं क्रियते । एवमशुचि शुक्लं यन्निवर्तते न तेन सह संप्रयोगो विद्यते १४
</details>
  

#### अगौरव-दर्शने
<details open><summary>2/10/27/15</summary>

वाचि पथि शय्यायाम् आसन इति समीभवतो दण्डताडनम् +++(शूद्रस्य)+++१५   

पुरुषवधे स्तेये भूम्यादान इति स्वान्यादाय वध्यः १६
</details>
### इन्द्रिय-नियमनम्

<details open><summary>1/11/31/18</summary>

उद्यन्तम् अस्तं यन्तं चादित्यं दर्शने वर्जयेत् १८
</details>
  

#### स्पर्शे
<details open><summary>1/11/31/06</summary>

ब्राह्मणस्य गोर् इति पदोपस्पर्शनं वर्जयेत् ६
</details>

<details open><summary>1/11/31/07</summary>

हस्तेन चाकारणात् ७
</details>
  

#### गमने
<details open><summary>1/11/31/13</summary>

वत्स-तन्तीं च नोपरि गच्छेत् १३
</details>

<details open><summary>1/11/31/14</summary>

प्रेङ्खाव्+++(=डोलास्तम्भौ)+++ अन्तरेण च नातीयात् १४
</details>
   

(… पथि + अवकाशदानादिकम् "गौरवदर्शन"-पङ्क्ताव् उक्तम्।)

#### पादस्थितौ
<details open><summary>1/11/30/22</summary>

अग्निम्, अपो, ब्राह्मणं, गा, देवता, द्वारं, प्रतीवातं च  
शक्ति-विषये नाभिप्रसारयीत +++(पादौ)+++२२
</details>

<details open><summary>2/08/20/11</summary>

भस्म-तुषाधिष्ठानम् ११
</details>

<details open><summary>2/08/20/12</summary>

पदा पादस्य प्रक्षालनम् अधिष्ठानं च वर्जयेत् १२
</details>

<details open><summary>2/08/20/13</summary>

प्रेङ्खोलनं च पादयोः १३
</details>

<details open><summary>2/08/20/14</summary>

जानुनि चात्याधानं जङ्घायाः १४
</details>
  

#### क्रियान्तराणि
<details open><summary>1/11/32/28</summary>

तृण-च्छेदन-लोष्ट-विमर्दनाष्ठेवनानि चाकारणात् २८
</details>

<details open><summary>1/11/32/29</summary>

यच् चान्यत् परिचक्षते, यच् चान्यत् परिचक्षते २९
</details>

<details open><summary>2/05/12/12</summary>

पृष्ठतश्चात्मनः पाणी न संश्लेषयेत् १२

</details>

<details open><summary>2/08/20/15</summary>

नखैश् च नखवादनम् १५
</details>

<details open><summary>2/08/20/16</summary>

स्फोटनानि चाकारणात् १६
</details>

<details open><summary>2/08/20/17</summary>

यच् चान्यत् परिचक्षते १७
</details>
### मूत्र-निष्कासनम्

<details open><summary>1/11/30/15</summary>

शिरस् तु प्रावृत्य मूत्र-पुरीषे कुर्याद् - भूम्यां किंचिद् +++(तृणादि)+++ अन्तर्धाय १५
</details>

<details open><summary>1/11/30/15</summary>

शिरस् तु प्रावृत्य मूत्र-पुरीषे कुर्याद् - भूम्यां किंचिद् +++(तृणादि)+++ अन्तर्धाय १५
</details>

<details open><summary>1/11/30/16</summary>

छायायाम् मूत्रपुरीषयोः कर्म वर्जयेत् १६
</details>

<details open><summary>1/11/30/17</summary>

स्वां तु छायाम् अव-मेहेत् १७
</details>

<details open><summary>1/11/30/20</summary>

अग्निम् आदित्यम् अपो ब्राह्मणं गा देवताश् चाभिमुखो मूत्र-पुरीषयोः कर्म वर्जयेत् २०
</details>

<details open><summary>1/11/30/21</summary>

अश्मानं, लोष्ठम्,  
आर्द्रान् ओषधि-वनस्पतीन्+++(←पुष्पैर् विना फलन्ति)+++ ऊर्ध्वान् +++(→वातादिभिर् अभग्नान्)+++ आच्छिद्य,  
मूत्र-पुरीषयोः शुन्धने वर्जयेत् २१
</details>

<details open><summary>1/11/30/23</summary>

अथाप्य् उदाहरन्ति +++(ऽग्रे वक्ष्यमाणम्)+++ २३
</details>

<details open><summary>1/11/31/01</summary>

> प्राङ्-मुखो ऽन्नानि भुञ्जीत   
> उच्चरेद् दक्षिणा-मुखः ।  
> उदङ्-मुखो मूत्रं कुर्यात्  
> प्रत्यक्-पादावनेजनम् 

इति १
</details>

<details open><summary>1/11/31/02</summary>

आराच् चावसथान् मूत्रपुरीषे कुर्याद्, दक्षिणां दिशं दक्षिणापरां वा २
</details>

<details open><summary>1/11/31/03</summary>

अस्तम् इते च  
बहिर् ग्रामाद्,  
आराद् आवसथाद् वा मूत्रपुरीषयोः कर्म वर्जयेत् ३
</details>
  

#### ष्ठेवनम्
<details open><summary>1/11/30/19</summary>

तथा ष्ठेवन-मैथुनयोः कर्माप्सु वर्जयेत् १९
</details>
### नियमाः

#### नियमाः
<details open><summary>1/02/05/01</summary>

नियमेषु तपःशब्दः १
</details>

<details open><summary>1/02/05/02</summary>

तद्-अतिक्रमे विद्या-कर्म निःस्रवति ब्रह्म सहापत्याद् एतस्मात् २
</details>

<details open><summary>1/02/05/03</summary>

कर्तपत्यम् अनायुष्यं च ३
</details>

<details open><summary>1/02/05/04</summary>

तस्माद् ऋषयो ऽवरेषु न जायन्ते नियमाति-क्रमात् ४
</details>

<details open><summary>1/02/05/05</summary>

श्रुतर्षयस्तु भवन्ति केचित्कर्मफलशेषेण पुनःसंभवे ५
</details>

<details open><summary>1/02/05/06</summary>

यथा श्वेतकेतुः ६
</details>
   

#### व्रतानि
<details open><summary>2/08/18/04</summary>

अधो-नाभ्य्--उपरि-जान्व्-आच्छाद्य त्रि-षवणम् उदकम् उपस्पृशन्न्  
अनग्नि-पक्व-वृत्तिर् अच्छायोपगः स्थानासनिकः संवत्सरम् एतद् व्रतं चरेत् ।  
एतद् अष्टा-चत्वारिंशत् संमितम् इत्य् आचक्षते ४
</details>
  

ऊर्ध्वरेतो-विषयो ऽन्यत्रोक्तः।
### पर्व

<details open><summary>1/11/31/19</summary>

दिवादित्यः सत्त्वानि गोपायति,  
नक्तं चन्द्रमास्,  
तस्माद् अमावास्यायां निशायां स्वाधीय+++(=साधीय)+++ आत्मनो गुप्तिम् इच्छेत्  
प्रायत्य-ब्रह्मचर्य-काले चर्यया च १९
</details>

<details open><summary>1/11/31/20</summary>

सह ह्य् एतां रात्रिं सूर्याचन्द्रमसौ वसतः २०
</details>
  

#### गृहस्थेषु
<details open><summary>2/01/01/04</summary>

पर्वसु चोभयोर् उपवासः ४
</details>

<details open><summary>2/01/01/05</summary>

औपवस्तम् एव कालान्तरे भोजनम् ५
</details>

<details open><summary>2/01/01/06</summary>

तृप्तिश् चान्नस्य ६
</details>

<details open><summary>2/01/01/07</summary>

यच्चैनयोः प्रियं स्यात् तद् एतस्मिन्न् अहनि भुञ्जीयाताम् ७
</details>

<details open><summary>2/01/01/08</summary>

अधश्च शयीयाताम् ८
</details>

<details open><summary>2/01/01/09</summary>

मैथुनवर्जनं च ९
</details>

<details open><summary>2/01/01/10</summary>

श्वोभूते स्थालीपाकः १०
</details>

<details open><summary>2/01/01/11</summary>

तस्योपचारः पार्वणेन व्याख्यातः ११
</details>
### प्राणायामः

<details open><summary>2/05/12/15</summary>

आतमितोः प्राणमायच्छेदित्येके +++(तावद् वा प्राणान् आयमयेद् यावद् अङ्गग्लानिर् न स्यात्)+++१५  

</details>

<details open><summary>2/05/12/17</summary>

अर्थं वा सिषाधयिषन् १७
</details>
### प्रायश्चित्तम्

पतनीयेषु, यभनेषु च प्रायश्चित्तम् अन्यत्रोक्तम्।

#### साधारण-विधिः
<details open><summary>2/06/15/12</summary>

देशतः +++(→तीर्थस्थानेषु)+++ कालतः +++(→ग्रहणादौ)+++  शौचतः +++(→कृच्छ्रादेर् अन्ते)+++ सम्यक् प्रतिग्रहीतृत इति दानानि प्रतिपादयति १२
</details>
  

#### पतनीयेषु
<details open><summary>1/10/28/11</summary>

अधर्माहृतान् भोगान् अनुज्ञाय  
न वयं चाधर्मश् चेत्य् अभिव्याहृत्या  
ऽधोनाभ्य् उपरिजान्व् आछाद्य  
त्रिषवणम् उदकम् उपस्पृशन्न्  
अक्षीराक्षारालवणं भुञ्जानो  
द्वादश वर्षाणि नागारं प्रविशेत् ११
</details>

<details open><summary>1/10/28/12</summary>

ततः सिद्धिः १२
</details>

<details open><summary>1/10/28/13</summary>

अथ संप्रयोगः स्याद् आर्यैः १३
</details>

<details open><summary>1/10/28/14</summary>

एतद् एवान्येषाम् अपि पतनीयानाम् १४
</details>
  

##### सुरा
<details open><summary>1/09/25/03</summary>

सुरापोऽग्निस्पर्शां +++(क्वतिथां)+++ सुरां पिबेत् ३
</details>

<details open><summary>1/09/26/05</summary>

स्त्रीणां चैवम् ५
</details>
  

#### वाग्दोषे
<details open><summary>1/09/26/03</summary>

अनाक्रोश्यमाक्रुश्यानृतं वोक्त्वा त्रिरात्रमक्षीराक्षारालवणभोजनं ३
</details>

<details open><summary>1/09/26/04</summary>

शूद्रस्य सप्तरात्रमभोजनम् ४
</details>

<details open><summary>1/09/26/05</summary>

स्त्रीणां चैवम् ५
</details>

<details open><summary>2/10/27/14</summary>

जिह्वाच्छेदनं शूद्र स्यार्यं धार्मिकमाक्रोशतः १४
</details>
  

#### मिथ्याधीतौ
<details open><summary>1/09/26/10</summary>

मिथ्याऽधीत-प्रायश्चित्तम् १०
</details>

<details open><summary>1/09/26/11</summary>

संवत्सरम् आचार्य-हिते वर्तमानो  
वाचं यच्छेत्  
स्वाध्याय एवोत्सृजमानो वाचम्  
आचार्य आचार्य-दारे भिक्षाचर्ये च ११
</details>

<details open><summary>1/10/29/15</summary>

अभीचारानुव्याहारावशुचिकरावपतनीयौ १५
</details>

<details open><summary>1/10/29/16</summary>

पतनीयाविति हारीतः १६
</details>
  

#### अपपात्र-संसर्गे
<details open><summary>2/01/02/08</summary>

यथा चाण्डालोपस्पर्शने संभाषायां दर्शने च दोषस्तत्र प्रायश्चित्तम् ८
</details>

<details open><summary>2/01/02/09</summary>

अवगाहनमपामुपस्पर्शने संभाषायां ब्राह्मणसंभाषा दर्शने ज्योतिषां दर्शनम् ९
</details>
  

##### शूद्रसेवा
<details open><summary>1/09/27/11</summary>

यद् एकरात्रेण करोति पापं  
कृष्णं+++(→शूद्रं)+++ वर्णं ब्राह्मणः सेवमानः ।  
चतुर्थ-काल उदकाभ्यवायी +++(स्नानकर्ता)+++  
त्रिभिर् वर्षैस् तद् अपहन्ति पापम् ११
</details>
  

#### अन्यदोषेषु
<details open><summary>1/09/26/07</summary>

अनार्यव-पैशुन-प्रतिषिद्धाऽचारेष्व्  
अभक्ष्याऽभोज्याऽपेय-प्राशने  
शूद्रायां च रेतः सिक्त्वा ऽयोनौ च  
दोषवच् च कर्माभिसंधिपूर्वं कृत्वा ऽनभिसंधिपूर्वं वा  
ऽब्लिङ्गाभिर् अप उपस्पृशेद्  
वारुणीभिर् वान्यैर् वा पवित्रैर् यथा कर्माभ्यासः ७
</details>

<details open><summary>1/09/26/12</summary>

एवमन्येष्व् अपि दोषवत्स्व् अपतनीयेषूत्तराणि यानि वक्ष्यामः १२
</details>

<details open><summary>1/09/26/13</summary>

काम-मन्युभ्यां वा जुहुयात् -  
कामोऽकार्षीन् मन्युर् अकार्षीद् इति जपेद् वा १३
</details>

<details open><summary>1/09/26/14</summary>

पर्वणि वा तिलभक्ष उपोष्य वा श्वोभूत उदकम् उपस्पृश्य सावित्रीं प्राणायामशः सहस्र-कृत्व आवर्तयेद् अप्राणायामशो वा १४
</details>

<details open><summary>1/09/27/01</summary>

श्रावण्यां पौर्णमास्यां तिल-भक्ष उपोष्य वा  
श्वोभूते महानदम् उदकम् उपस्पृश्य  
सावित्र्या समित्-सहस्रम् आदध्याज् जपेद् वा १
</details>

<details open><summary>1/09/27/02</summary>

इष्टि-यज्ञ-क्रतून् वा पवित्रार्थान् आहरेत् २
</details>

<details open><summary>1/09/27/09</summary>

अथाऽपरम् ।  
बहून्य् अप्य् अपतनीयानि कृत्वा  
त्रिभिर् अनश्नत्-पारायणैः कृत-प्रायश्चित्तो भवति ९
</details>

<details open><summary>1/10/29/17</summary>

पतनीयवृत्तिस्त्वशुचिकराणां द्वादश मासान्द्वादशार्धमासान्द्वादश द्वादशाहान्द्वादश सप्ताहान्द्वादश त्र्यहान्द्वादशाहं सप्ताहं त्र्यहमेकाहम् १७
</details>

<details open><summary>1/10/29/18</summary>

इत्यशुचिकरनिर्वेषो यथा कर्माभ्यासः १८
</details>

<details open><summary>2/05/12/15</summary>

आतमितोः प्राणमायच्छेदित्येके +++(तावद् वा प्राणान् आयमयेद् यावद् अङ्गग्लानिर् न स्यात्)+++१५  

</details>

<details open><summary>2/05/12/18</summary>

नियमातिक्रमे चान्यस्मिन् १८
</details>

<details open><summary>2/05/12/22</summary>

अभिनिम्रुक्ताभ्युदित+++(=सन्ध्याशायिनौ)+++-कुनखि-श्यावदा-ऽग्रदिधिषु+++(=कनिष्ठाया वोढा)+++--दिधिषू-पति+++(अग्रदिधिषौ ज्येष्ठायाः पश्चाद् वोढा)+++-पर्याहित-परीष्ट-परिवित्त+++(=अकृतविवाहः कनिष्ठे कृतविवाहे)+++-परिविन्न+++(=कनिष्ठे भागग्राहिणि ज्येष्ठः)+++-परिविविदानेषु +++(=परिविन्न-भ्राता)+++ चोत्तरोत्तरस्मिन्न् अशुचिकर-निर्वेषो गरीयान् गरीयान् २२
</details>

<details open><summary>2/05/12/23</summary>

तच्च लिङ्गं +++(=कुनखित्वादिकम्)+++ चरित्वोद्धार्यमित्येके २३
</details>
  

#### अभोज्यभक्षणे
<details open><summary>1/09/27/03</summary>

अभोज्यं भुक्त्वा नैष्पुरीष्यम् +++(कदेति चेत् -)+++३
</details>

<details open><summary>1/09/27/04</summary>

तत्-सप्त-रात्रेणावाप्यते ४
</details>

<details open><summary>1/09/27/05</summary>

हेमन्त-शिशिरयोर् वोभयोः संध्योर् उदकम् उपस्पृशेत् ५
</details>

<details open><summary>1/09/27/06</summary>

कृच्छ्र-द्वादश-रात्रं वा चरेत् ६
</details>

<details open><summary>1/09/27/07</summary>

त्र्यहम् अनक्ताश्य्  
अदिवाशी ततस् त्र्यहं  
त्र्य्-अहम् अयाचित-व्रतस्  
त्र्यहं नाश्नाति किंचनेति  
कृच्छ्र-द्वादश-रात्रस्य विधिः ७
</details>

<details open><summary>1/09/27/08</summary>

एतम् एवाभ्यसेत् संवत्सरं - स कृच्छ्रसंवत्सरः ८
</details>
   

#### यभनमूलेषु
##### दाम्पत्य-व्यतिक्रमः
<details open><summary>1/10/28/19</summary>

दारव्यतिक्रमी खराजिनं बहिर्लोम परिधाय दारव्यतिक्रमिणे भिक्षामिति सप्तागाराणि चरेत् । सा वृत्तिः षण्मासान् १९
</details>

<details open><summary>1/10/28/20</summary>

स्त्रियास्तु भर्तृव्यतिक्रमे कृच्छ्रद्वादशरात्राभ्यासस्तावन्तं कालम् २०
</details>

<details open><summary>2/10/27/05</summary>

अविशिष्टं हि परत्वं पाणेः ५
</details>

<details open><summary>2/10/27/06</summary>

तद्व्यतिक्रमे खलु पुनरुभयोर्नरकः ६
</details>
  

##### अवकीर्णी ब्रह्मचारी
<details open><summary>1/09/26/08</summary>

गर्दभेनावकीर्णी निरृतिं पाकयज्ञेन यजेत ८
</details>

<details open><summary>1/09/26/09</summary>

तस्य शूद्रः प्राश्नीयात् ९
</details>
  

##### अनार्यागमनम् / अनार्यगमनम्
<details open><summary>1/09/26/07</summary>

अनार्यव-पैशुन-प्रतिषिद्धाऽचारेष्व्  
अभक्ष्याऽभोज्याऽपेय-प्राशने  
शूद्रायां च रेतः सिक्त्वा ऽयोनौ च  
दोषवच् च कर्माभिसंधिपूर्वं कृत्वा ऽनभिसंधिपूर्वं वा  
ऽब्लिङ्गाभिर् अप उपस्पृशेद्  
वारुणीभिर् वान्यैर् वा पवित्रैर् यथा कर्माभ्यासः ७
</details>

<details open><summary>1/09/27/10</summary>

अनार्यां शयने बिभ्रेद्,  
ददद् वृद्धिं+++(=interest)+++ +++(स्वद्रव्यस्य)+++, कषाय-पः+++(=सुराव्यतिरिक्तं मद्यं पिबन्)+++ ।  
अब्राह्मण इव +++(सर्वान्)+++ वन्दित्वा,  
तृणेष्व् आसीत पृष्ठ-तप् १०
</details>

<details open><summary>2/10/27/08</summary>

नाश्य आर्यः शूद्रायाम् ८
</details>

<details open><summary>2/10/27/09</summary>

वध्यः शूद्र आर्यायाम् ९
</details>

<details open><summary>2/10/27/10</summary>

दारं चास्य कर्शयेत् १०
</details>
  

##### परदारा-गमनम्, कुमारी-गमनम्
<details open><summary>1/10/28/01</summary>

यथा कथा च परपरिग्रहम् अभिमन्यते - स्तेनो ह भवतीति कौत्स-हारीतौ, तथा कण्व-पुष्करसादी १
</details>

<details open><summary>1/10/28/02</summary>

सन्त्य् अपवादाः परिग्रहेष्व् इति वार्ष्यायणिः २
</details>

<details open><summary>2/10/26/18</summary>

अबुद्धिपूर्वमलंकृतो युवा परदारमनुप्रविशन्कुमारीं वा वाचा बाध्यः १८
</details>

<details open><summary>2/10/26/19</summary>

बुद्धिपूर्वं तु दुष्टभावो दण्ड्यः १९
</details>

<details open><summary>2/10/26/20</summary>

संनिपाते वृत्ते शिश्नच्छेदनं सवृषणस्य २०
</details>

<details open><summary>2/10/26/21</summary>

कुमार्यां तु स्वान्यादाय नाश्यः २१
</details>

<details open><summary>2/10/26/22</summary>

अथ +++(परदार-कुमार्यौ)+++ भृत्ये राज्ञा २२
</details>

<details open><summary>2/10/26/23</summary>

रक्ष्ये चात ऊर्ध्वं मैथुनात् २३
</details>

<details open><summary>2/10/26/24</summary>

निर्वेषाभ्युपाये तु स्वामिभ्योऽवसृजेत् २४
</details>

<details open><summary>2/10/27/01</summary>

चरिते यथापुरं, +++(यतः)+++ धर्माद्धि संबन्धः १
</details>

<details open><summary>2/10/27/11</summary>

सवर्णायामन्यपूर्वायां सकृत्संनिपाते पादः पततीत्युपदिशन्ति +++(अतः पतितप्रायश्चित्तस्य पादस् तस्मै)+++ ११
</details>

<details open><summary>2/10/27/12</summary>

एवमभ्यासे पादः पादः १२
</details>

<details open><summary>2/10/27/13</summary>

चतुर्थे सर्वम् १३
</details>
   

##### गुरुतल्पगमनम्
<details open><summary>1/10/28/15</summary>

गुरुतल्पगामी तु सुषिरां सूर्मिं प्रविश्योभयत आदीप्याभिदहेदात्मानम् १५
</details>

<details open><summary>1/10/28/16</summary>

मिथ्यैतदिति हारीतः १६
</details>

<details open><summary>1/09/25/01</summary>

गुरुतल्पगामी सवृषणं शिश्नं परिवास्याञ्जलावाधाय दक्षिणां दिशमनावृत्तिं व्रजेत् १
</details>

<details open><summary>1/09/25/02</summary>

ज्वलितां वा सूर्मिं परिष्वज्य समाप्नुयात् २
</details>

<details open><summary>1/09/26/05</summary>

स्त्रीणां चैवम् ५
</details>
  

#### हत्यायाम्
<details open><summary>1/10/29/06</summary>

परीक्षार्थोऽपि ब्राह्मण आयुधं नाददीत ६
</details>

<details open><summary>1/10/29/07</summary>

यो हिंसार्थमभिक्रान्तं हन्ति मन्युरेव मन्युं स्पृशति न तस्मिन्दोष इति पुराणे ७
</details>
  

##### ब्रह्महत्या-पैशुनयोः
<details open><summary>1/09/24/06</summary>

पूर्वयोर्वर्णयोर्वेदाध्यायं हत्वा सवनगतं वाभिशस्तः ६
</details>

<details open><summary>1/09/24/07</summary>

ब्राह्मणमात्रं च ७
</details>

<details open><summary>1/09/24/08</summary>

गर्भं च तस्याविज्ञातम् ८
</details>

<details open><summary>1/09/24/09</summary>

आत्रेयीं +++(=ऋतुस्नाताम्)+++ च स्त्रियम् ९
</details>

<details open><summary>1/09/24/23</summary>

धर्मार्थसंनिपातेऽर्थग्राहिण एतदेव २३
</details>

<details open><summary>1/09/24/10</summary>

तस्य निर्वेषः +++(=प्रायश्चित्तम्)+++ १०
</details>

<details open><summary>1/09/24/11</summary>

अरण्ये कुटिं कृत्वा वाग्यतः शवशिरध्वजोऽर्धशाणीपक्षमधोनाभ्युपरिजान्वाच्छाद्य ११
</details>

<details open><summary>1/09/24/12</summary>

तस्य पन्था अन्तरा वर्त्मनी १२
</details>

<details open><summary>1/09/24/13</summary>

दृष्ट्वा चान्यमुत्क्रामेत् १३
</details>

<details open><summary>1/09/24/14</summary>

खण्डेन लोहितकेन शरावेण ग्रामे प्रतिष्ठेत १४
</details>

<details open><summary>1/09/24/15</summary>

कोऽभिशस्ताय भिक्षामिति सप्तागाराणि चरेत् १५
</details>

<details open><summary>1/09/24/16</summary>

सा वृत्तिः १६
</details>

<details open><summary>1/09/24/17</summary>

अलब्धोपवासः १७
</details>

<details open><summary>1/09/24/18</summary>

गाश्च रक्षेत् १८
</details>

<details open><summary>1/09/24/19</summary>

तासां निष्क्रमणप्रवेशने द्वितीयो ग्रामेऽर्थः १९
</details>

<details open><summary>1/09/24/20</summary>

द्वादश वर्षाणि चरित्वा सिद्धः सद्भिः संप्रयोगः २०
</details>

<details open><summary>1/09/24/21</summary>

आजिपथे वा कुटिङ्कृत्वा ब्राह्मणगव्योपजिगीषंआणो वसेत्त्रिः प्रतिराद्धोऽपजित्य वा मुक्तः २१
</details>

<details open><summary>1/09/24/22</summary>

आश्वमेधिकं वावभृथमवेत्य मुच्यते २२
</details>
   

अब्राह्मणश्चेद् हन्ता -

<details open><summary>1/09/25/11</summary>

प्रथमं वर्णं परिहाप्य प्रथमं वर्णं हत्वा संग्रामं गत्वावतिष्ठेत । तत्रैनं हन्युः ११
</details>

<details open><summary>1/09/25/12</summary>

अपि वा लोमानि त्वचं मांसमिति हावयित्वाग्निं प्रविशेत् १२
</details>

<details open><summary>1/09/26/06</summary>

येष्वाभिशस्त्यं तेषामेकाङ्गं छित्त्वाप्राणहिंसायाम् +++(ततः शूद्रहप्रायश्चित्तम्)+++ ६
</details>
  

श्रोत्रिय-हत्या, गुरुहत्या-  

<details open><summary>1/09/24/24</summary>

गुरुं हत्वा श्रोत्रियं वा कर्मसमाप्तमेतेनैव विधिनोत्तमादुच्छ्वासाच्चरेत् २४
</details>

<details open><summary>1/09/24/25</summary>

नास्यास्मिंल्लोके प्रत्यापत्तिर्विद्यते कल्मषं तु निर्हण्यते २५
</details>

<details open><summary>1/09/26/05</summary>

स्त्रीणां चैवम् ५
</details>
  

##### अन्य-हत्यायाम्
<details open><summary>1/10/28/17</summary>

यो ह्यात्मानं परं वाभिमन्यते +++(=हन्ति)+++ ऽभिशस्त एव स भवति १७
</details>

<details open><summary>1/10/28/18</summary>

एतेनैव विधिनोत्तमादुच्छ्वासाच्चरेत् । नास्यास्मिंल् लोके प्रत्यापत्तिर्विद्यते । कल्मषं तु निर्हण्यते १८
</details>
  

##### भ्रूणहा
<details open><summary>1/10/28/21</summary>

अथ भ्रूणहा श्वाजिनं खराजिनं वा बहिर्लोम परिधाय पुरुषशिरः प्रतीपानार्थमादाय २१
</details>

<details open><summary>1/10/29/01</summary>

खट्वाङ्गं दण्डार्थे कर्मनामधेयं प्रब्रुवाणश्चङ्क्रम्येत को भ्रूणघ्ने भिक्षामिति । ग्रामे प्राणवृत्तिं प्रतिलभ्य शून्यागारं वृक्षमूलं वाभ्युपाश्रयेन्न हि म आर्यैः संप्रयोगो विद्यते १-१

एतेनैव विधिनोत्तमादुच्छ्वासाच्चरेत् । नास्यास्मिंल् लोके प्रत्यापत्तिर्विद्यते । कल्मषं तु निर्हण्यते १-२  
</details>

<details open><summary>1/10/29/01</summary>

खट्वाङ्गं दण्डार्थे कर्मनामधेयं प्रब्रुवाणश्चङ्क्रम्येत को भ्रूणघ्ने भिक्षामिति । ग्रामे प्राणवृत्तिं प्रतिलभ्य शून्यागारं वृक्षमूलं वाभ्युपाश्रयेन्न हि म आर्यैः संप्रयोगो विद्यते १-१

एतेनैव विधिनोत्तमादुच्छ्वासाच्चरेत् । नास्यास्मिंल् लोके प्रत्यापत्तिर्विद्यते । कल्मषं तु निर्हण्यते १-२  
</details>
  

##### जनवधे
<details open><summary>1/09/24/01</summary>

क्षत्रियं हत्वा गवां सहस्रं वैरयातनार्थं दद्यात् १
</details>

<details open><summary>1/09/24/02</summary>

शतं वैश्ये २
</details>

<details open><summary>1/09/24/03</summary>

दश शूद्रे ३
</details>

<details open><summary>1/09/24/04</summary>

ऋषभश्चात्राधिकः सर्वत्र प्रायश्चित्तार्थः ४
</details>

<details open><summary>1/09/24/05</summary>

स्त्रीषु चैतेषामेवम् ५
</details>

<details open><summary>1/09/26/05</summary>

स्त्रीणां चैवम् ५
</details>
  

… +++(शूद्रः)+++  
<details open><summary>2/10/27/16</summary>

पुरुषवधे स्तेये भूम्यादान इति स्वान्यादाय वध्यः १६
</details>

<details open><summary>2/10/27/17</summary>

चक्षुनिरोधस्त्वेतेषु ब्राह्मणस्य १७
</details>

##### प्राणिहत्यायाम्
<details open><summary>1/09/25/13</summary>

वायसप्रचलाकबर्हिणचक्रवाकहंसभासमण्डूकनकुलडेरिकाश्वहिंसायां शूद्र वत्प्रायश्चित्तम् १३
</details>

<details open><summary>1/09/26/01</summary>

धेन्वनडुहोश्चाकारणात् १
</details>

<details open><summary>1/09/26/02</summary>

धुर्यवाहप्रवृत्तौ चेतरेषां प्राणिनाम् २
</details>

<details open><summary>1/09/26/05</summary>

स्त्रीणां चैवम् ५
</details>
### प्रयतता

#### आवश्यकता
<details open><summary>1/04/14/19</summary>

तथाप्रयताय १९
</details>

<details open><summary>1/04/14/20</summary>

अप्रयतश्च न प्रत्यभिवदेत् २०
</details>

<details open><summary>1/05/15/08</summary>

शक्तिविषये न मुहूर्तमप्यप्रयतः स्यात् ८
</details>

<details open><summary>1/05/15/09</summary>

नग्नो वा ९
</details>
  

प्रयतता-प्राप्तिः-

<details open><summary>1/05/15/02</summary>

भूमिगतास्वप्स्वाचम्य प्रयतो भवति २
</details>

<details open><summary>1/05/15/03</summary>

यं वा प्रयत आचामयेत् ३
</details>
  

#### उचिता आपः
<details open><summary>1/05/15/04</summary>

न वर्षधारास्वाचामेत् ४
</details>

<details open><summary>1/05/15/05</summary>

तथा प्रदरोदके +++(स्वयंभुवि गर्ते)+++ ५
</details>

<details open><summary>1/05/15/06</summary>

तप्ताभिश्चाकारणात् ६
</details>
  

#### शरीरस्थितिः
<details open><summary>1/05/15/10</summary>

नाप्सु सतः प्रयमणम्विद्यते १०
</details>

<details open><summary>1/05/15/11</summary>

उत्तीर्य त्वाचामेत् ११
</details>

<details open><summary>1/05/16/01</summary>

तिष्ठन्न+आचामेत्प्रह्वो वा १
</details>

#### विधिः
<details open><summary>1/05/16/02</summary>

आसीनस्त्रिराचामेद्धृदयङ्गमाभिरद्भिः २
</details>

<details open><summary>1/05/16/03</summary>

त्रिरोष्ठौ परिमृजेत् ३
</details>

<details open><summary>1/05/16/04</summary>

द्विरित्येके ४
</details>

<details open><summary>1/05/16/05</summary>

सकृदुपस्पृशेत् ५
</details>

<details open><summary>1/05/16/06</summary>

द्विरित्येके ६
</details>

<details open><summary>1/05/16/07</summary>

दक्षिणेन पाणिना सव्यं प्रोक्ष्य, पादौ शिरश्चेन्द्रियाण्युपस्पृशेच् चक्षुषी नासिके श्रोत्रे च ७
</details>

<details open><summary>1/05/16/08</summary>

अथाप उपस्पृशेत् ८
</details>

<details open><summary>1/05/16/09</summary>

भोक्ष्यमाणस्तु प्रयतोऽपि द्विराचामेद्द्विः परिमृजेत्सकृदुपस्पृशेत् ९
</details>
  

"अशौचम्, अप्रयतता, चौक्षता" इति विषयेष्व् अन्यत्र

## स्नानम्

<details open><summary>1/11/32/07</summary>

+++(नित्य-स्नाने स्नातकोचिते)+++ सशिरा वमज्जनम् अप्सु वर्जयेत् ७
</details>

<details open><summary>1/11/32/08</summary>

अस्तम् इते च स्नानम्  +++(वर्जयेत्)+++८
</details>

<details open><summary>2/09/22/13</summary>

शनैर् अपोऽभ्यवेयाद्  
अभिघ्नन्न्  
अभिमुखम् आदित्यम्  
उदकम् उपस्पृशेत् +++(=स्नायात्)+++ १३
</details>

<details open><summary>2/09/22/14</summary>

इति सर्वत्रोदकोपस्पर्शन-विधिः १४
</details>
## वाणिज्यम्

### वाणिज्य-वस्तुषु नियमाः
<details open><summary>1/07/20/12</summary>

… मनुष्यान्,  
रसान्, रागान्, गन्धान्,  
अन्नं,  
चर्म, गवां वशां+++(=वन्ध्य-गाम्)+++  
श्लेष्म+++(=glue)++++उदके,  
तोक्म+++(=अङ्कुराणि)+++-किण्वे+++(=सुरादि)+++  
पिप्पलि+++(=रक्त-मरीच)+++-मरीचे  
धान्यं, मांसम्,  
आयुधं, सुकृताशां च १२+++(5)+++
</details>

<details open><summary>1/07/20/13</summary>

तिल-तण्डुलांस् त्व् एव धान्यस्य  
विशेषेण न विक्रीणीयात् १३
</details>

<details open><summary>1/07/20/14</summary>

अविहितश् चैतेषां मिथो विनिमयः १४
</details>

<details open><summary>1/07/20/15</summary>

अन्नेन चान्नस्य,  
मनुष्याणां च मनुष्यैः,  
रसानां च रसैर्,  
गन्धानां च गन्धैर्,  
विद्यया च विद्यानाम् १५
</details>

<details open><summary>1/07/20/16</summary>

अ-क्रीतपण्यैर् व्यवहरेत १६
</details>

<details open><summary>1/07/21/01</summary>

मुञ्जबल्बजैर्मूलफलैः १
</details>

<details open><summary>1/07/21/02</summary>

तृणकाष्ठैरविकृतैः २
</details>

<details open><summary>2/06/13/10</summary>

दानं क्रयधर्मश्चापत्यस्य न विद्यते १०
</details>

<details open><summary>2/06/13/11</summary>

विवाहे दुहितृमते दानं काम्यं धर्मार्थं श्रूयते तस्माद्दुहितृमतेऽधिरथं शतं देयं तन्मिथुया कुर्यादिति ११-१  

तस्यां क्रयशब्दः संस्तुतिमात्रम् । धर्माद्धि संबन्धः ११-२  

</details>

<details open><summary>2/06/13/12</summary>

एकधनेन ज्येष्ठं तोषयित्वा १२
</details>
  

### कैस् सह वाणिज्यम्?
<details open><summary>1/07/21/05</summary>

न पतितैः संव्यवहारो विद्यते ५
</details>

<details open><summary>1/07/21/06</summary>

तथापपात्रैः ६
</details>

<details open><summary>1/11/32/18</summary>

क्षुद्रान्, क्षुद्राचरितांश् च देशान् न सेवेत १८
</details>
  

### कीनाशः, पशुपः
<details open><summary>2/11/28/01</summary>

क्षेत्रं परिगृह्योत्थानाभावात्फलाभावे यः समृद्धः स भावि तदपहार्यः १
</details>

<details open><summary>2/11/28/02</summary>

अवशिनः कीनाशस्य कर्मन्यासे दण्डताडनम् २
</details>

<details open><summary>2/11/28/03</summary>

तथा पशुपस्य ३
</details>

<details open><summary>2/11/28/04</summary>

अवरोधनं चास्य पशूनाम् ४
</details>
  

### पशु-दण्डनम्
<details open><summary>2/11/28/05</summary>

हित्वा व्रजमादिनः कर्शयेत्पशून्। नातिपातयेत्। ५
</details>

<details open><summary>2/11/28/06</summary>

अवरुध्य पशून्मारणे नाशने वा स्वामिभ्योऽवसृजेत् ६
</details>
  

### उञ्छवृत्तिः
<details open><summary>1/10/28/03</summary>

शम्योषा युग्यघासो न स्वामिनः प्रतिषेधयन्ति ३
</details>

<details open><summary>1/10/28/04</summary>

अतिव्यपहारो व्यृद्धो भवति ४
</details>

<details open><summary>1/10/28/05</summary>

सर्वत्रानुमतिपूर्वमिति हारीतः ५
</details>
## वासः

<details open><summary>1/05/15/22</summary>

प्रभूतैधोदके ग्रामे यत्रात्माधीनं प्रयमणं तत्र वासो धार्म्यो ब्राह्मणस्य २२
</details>

<details open><summary>1/11/32/18</summary>

क्षुद्रान्, क्षुद्राचरितांश् च देशान् न सेवेत १८
</details>
## वाक्-नियमनम्

### पावित्र्ये
<details open><summary>1/11/31/04</summary>

देवताभिधानं चाप्रयतः ४
</details>
  
+++(अपपात्रसम्भाषणे प्रायश्चित्तम् अन्यत्रोक्तम्)+++

### परुष-वचने
<details open><summary>1/11/31/05</summary>

परुषं +++(वचनं)+++ चोभयोर् देवतानां राज्ञश् च +++(वर्जयेत्)+++ ५
</details>

<details open><summary>1/11/31/08</summary>

गोर्, दक्षिणानां, कुमार्याश् च परीवादान् वर्जयेत् ८
</details>

<details open><summary>1/11/31/15</summary>

न "+असौ मे सपत्न" ब्रूयात् । यद्यसौ मे सपत्न इति ब्रूयाद्, द्विषन्तं भ्रातृव्यं जनयेत् १५
</details>
  

### वचन-शैल्याम्
<details open><summary>1/11/31/09</summary>

+++(सस्यधान्यादिकं भक्षयन्तीं←)+++ स्पृहतीं च गां नाचक्षीत +++(तत्स्वामिने)+++ ९
</details>

<details open><summary>1/11/31/10</summary>

संसृष्टां +++(गां)+++ च वत्सेनानिमित्ते +++(नाचक्षीत तत्स्वामिने)+++१०
</details>

<details open><summary>1/11/31/11</summary>

नाधेनुम् अधेनुर् इति ब्रूयात् - "धेनुभव्ये"त्य् एव ब्रूयात्  ११
</details>

<details open><summary>1/11/31/12</summary>

न भद्रम् "भद्रम्" इति ब्रूयात् । +++(तत्-स्थाने)+++ "पुण्यं प्रशास्तम्" इत्येव ब्रूयात् १२
</details>

<details open><summary>1/11/31/16</summary>

नेन्द्र-धनुर् इति परस्मै प्रब्रूयात् १६
</details>

<details open><summary>1/11/31/17</summary>

न पततः +++(=पक्षिणः/ asteroids)+++ संचक्षीतः+++(=गणयेत्)+++ १७
</details>
  

### प्रशंसायाम्
<details open><summary>1/11/32/10</summary>

स्तुतिं च गुरोः समक्षं - यथा "सुस्नातम्" इति १०
</details>
  

### साक्षिवचने
<details open><summary>1/11/32/22</summary>

+++(दुर्बोध्यार्थ-)+++प्रश्नं+++(→प्रश्नोत्तरं)+++ च न विब्रूयात् २२
</details>

<details open><summary>1/11/32/23</summary>

अथाप्य् उदाहरन्ति +++(वक्ष्यमाणं श्लोकम्)+++ २३
</details>

<details open><summary>1/11/32/24</summary>

> मूलं तूलं+++(→आगामिनी सम्पत्)+++ वृहति+++(=उत्पाटयति)+++  
> दुर्विवक्तुः प्रजां पशून् आयतनं हिनस्ति ।  
> "धर्मप्रह्राद! न कुमालनाय +++(इदं कुकर्म)+++"  
> रुदन् ह मृत्युर् व्य्-उवाच +++(ऋषिकृतं)+++ प्रश्नम्  
> +++("केनानवधानेन पातितेन मच्छिशुर् मृत" इति )+++

इति २४
</details>

<details open><summary>2/05/12/21</summary>

न संशये प्रत्यक्षवद्ब्रूयात् २१
</details>
  

### वादेषु
<details open><summary>1/07/20/05</summary>

अन्-असूयुर्, दुष्-प्रलम्भः स्यात्  
कुहक-शठ-नास्तिक-बाल-वादेषु ५
</details>
  
+++(सभानियमा अन्यत्रोक्ताः।)+++

### सभाः
<details open><summary>1/11/32/19</summary>

सभाः समाजांश्+++(=जनयूथं)+++ च १९
</details>

<details open><summary>1/11/32/20</summary>

समाजं+++(=जनयूथं)+++ चेद् गच्छेत्, +++(निर्गच्छन्)+++ प्रदक्षिणी-कृत्यापेयात् २०
</details>
## वस्त्राणि

### द्रव्यम्
<details open><summary>1/05/15/08</summary>

शक्तिविषये न मुहूर्तमप्यप्रयतः स्यात् ८
</details>

<details open><summary>1/05/15/09</summary>

नग्नो वा ९
</details>

<details open><summary>1/11/32/09</summary>

पालाशम् {आसनं, पादुके, दन्त-प्रक्षालनम्} इति च वर्जयेत् ९
</details>

<details open><summary>2/02/04/21</summary>

+++(गृहस्थेन)+++ नित्यमुत्तरं वासः कार्यम् २१
</details>

<details open><summary>2/02/04/22</summary>

अपि वा सूत्रमेवोपवीतार्थे २२
</details>
  

### यज्ञोपवीतम्
<details open><summary>1/05/15/01</summary>

उपासने गुरूणां वृद्धानामतिथीनां होमे जप्यकर्मणि भोजन आचमने स्वाध्याये च यज्ञोपवीती स्यात् १
</details>
  

### विधिः
<details open><summary>1/05/15/15</summary>

प्रोक्ष्य वास उपयोजयेत् १५
</details>
## विवादः

### निर्णेतारः
<details open><summary>2/11/29/05</summary>

विवादे विद्याभिजनसंपन्ना वृद्धा मेधाविनो धर्मेष्वविनिपातिनः ५
</details>
  

### साक्षि-वचनम्
<details open><summary>2/11/29/07</summary>

पुण्याहे प्रातरग्नाविद्धे ऽपामन्ते राजवत्य् उभयतः +++(उभयपक्षाभ्याम्)+++ समाख्याप्य सर्वानुमते मुख्यः सत्यं प्रश्नं ब्रूयात् ७
</details>

<details open><summary>2/11/29/08</summary>

अनृते राजा दण्डं प्रणयेत् ८
</details>

<details open><summary>2/11/29/09</summary>

नरकश्चात्राधिकः सांपराये ९
</details>

<details open><summary>2/11/29/10</summary>

सत्ये स्वर्गः सर्वभूतप्रशंसा च १०
</details>
  

+++(साक्षिवचने वाङ्-नियमनम् अन्यत्र प्रशस्तम्।)+++

### निर्णय-विधानम्
<details open><summary>2/11/29/06</summary>

संदेहे लिङ्गतो +++(=अनुमानेन)+++ दैवेनेति विचित्य ६
</details>
## युद्धम्

<details open><summary>2/05/10/10</summary>

अयाज्योऽनधीयानः ९
</details>

<details open><summary>2/05/10/11</summary>

युद्धे तद्योगा यथोपायमुपदिशन्ति तथा प्रतिपत्तव्यम् १०
</details>

# +पात्राणि

## आचार्यः

<details open><summary>1/01/01/11</summary>

तमसो वा एष +++(आगत्य)+++ तमः प्रविशति - यम् अविद्वान् उपनयते, यश् चाविद्वान् - इति हि ब्राह्मणम् ११
</details>

<details open><summary>1/01/01/12</summary>

तस्मिन्न् अभिजन-विद्यासमुदेतं समाहितं संस्कर्तारम् ईप्सेत् १२
</details>

<details open><summary>1/01/01/13</summary>

तस्मिंश् चैव विद्या-कर्म +आन्तम् अविप्रतिपन्ने धर्मेभ्यः १३
</details>

<details open><summary>1/01/01/14</summary>

यस्माद् धर्मान् आचिनोति स **आचार्यः** १४+++(5)+++
</details>

<details open><summary>1/01/01/15</summary>

तस्मै न द्रुह्येत् कदाचन १५
</details>

<details open><summary>1/01/01/16</summary>

स हि विद्यातस् तं जनयति १६
</details>

<details open><summary>1/01/01/17</summary>

तच् +छ्रेष्ठं जन्म १७
</details>

<details open><summary>1/01/01/18</summary>

शरीरम् एव माता-पितरौ जनयतः १८
</details>
    

### वर्णः
<details open><summary>2/02/04/24</summary>

ब्राह्मण आचार्यः स्मर्यते तु २४
</details>

<details open><summary>2/02/04/25</summary>

आपदि ब्राह्मणेन राजन्ये वैश्ये वाध्ययनम् २५
</details>

<details open><summary>2/02/04/26</summary>

अनुगमनं च पश्चात् २६
</details>

<details open><summary>2/02/04/27</summary>

तत ऊर्ध्वं ब्राह्मण एवाग्रे गतौ स्यात् २७
</details>
   

### परीक्षा
<details open><summary>2/03/06/01</summary>

जात्याचारसंशये धर्मार्थमागतमग्निमुपसमाधाय जातिमाचारं च पृच्छेत् १
</details>

<details open><summary>2/03/06/02</summary>

साधुतां चेत्प्रतिजानीतेऽग्निरुपद्र ष्टा वायुरुपश्रोतादित्योऽनुख्याता साधुतां प्रतिजानीते साध्वस्मा अस्तु वितथ एष एनस इत्युक्त्वा शास्तुं प्रतिपद्येत २
</details>

<details open><summary>1/02/08/24</summary>

तस्मिन्गुरोर्वृत्तिः २३
</details>

<details open><summary>1/02/08/25</summary>

पुत्रमिवैनमनुकाङ्क्षन्सर्वधर्मेष्वनपच्छादयमानः सुयुक्तो विद्यां ग्राहयेत् २४
</details>

<details open><summary>1/02/08/27</summary>

अन्तेवास्यनन्तेवासी भवति विनिहितात्मा गुरावनैपुणमापद्यमानः २६
</details>

<details open><summary>1/02/08/28</summary>

आचार्योऽप्यनाचार्यो भवति श्रुतात्परिहरमाणः २७
</details>

<details open><summary>1/02/08/29</summary>

अपराधेषु चैनं सततमुपालभेत २८
</details>

<details open><summary>1/02/08/30</summary>

अभित्रास उपवास उदकोपस्पर्शनमदर्शनमिति दण्डा यथामात्रमा निवृत्तेः २९
</details>

<details open><summary>1/04/14/03</summary>

अध्ययनार्थेन यं चोदयेन्न चैनं प्रत्याचक्षीत ३
</details>

<details open><summary>1/04/14/04</summary>

न चास्मिन्दोषं पश्येत् ४
</details>

<details open><summary>1/04/14/05</summary>

यदृच्छायामसंवृत्तौ गतिरेव तस्मिन् ५
</details>

<details open><summary>2/02/05/16</summary>

उपाकरणादोत्सर्जनादध्यापयितुर्नियमः। लोमसंहरणं मांसं श्राद्धं मैथुनमिति च वर्जयेत् १६
</details>

<details open><summary>2/02/05/17</summary>

ऋत्वे वा जायाम् १७
</details>

<details open><summary>2/02/05/18</summary>

यथागमं शिष्येभ्यो विद्यासंप्रदाने नियमेषु च युक्तः स्यात् । एवं वर्तमानः पूर्वापरान्संबन्धानात्मानं च क्षेमे युनक्ति १८
</details>
  

### समावर्तने
<details open><summary>1/02/08/31</summary>

निवृत्तं चरितब्रह्मचर्यमन्येभ्यो धर्मेभ्योऽनन्तरो भवेत्यतिसृजेत् ३०
</details>

<details open><summary>1/04/13/05</summary>

न समावृत्ते समादेशो विद्यते ५
</details>

<details open><summary>1/02/07/26</summary>

शास्तुश्चानागमाद्वृत्तिरन्यत्र २६
</details>
  

... "गुरौ गौरव-दर्शनम्" इत्यत्र शिष्टम्

### व्रतविशेषः
<details open><summary>1/11/32/01</summary>

प्रवचन-युक्तो वर्षा-शरदं मैथुनं वर्जयेत् १
</details>

<details open><summary>1/11/32/03</summary>

शयानश् चाध्यापनं वर्जयेत् ३
</details>

<details open><summary>1/11/32/04</summary>

न च तस्यां शय्यायाम् अध्यापयेद् यस्यां शयीत ४
</details>

<details open><summary>1/11/32/05</summary>

अन्-आविः+++(भूत)+++-स्रग्-अनुलेपणः स्यात् ५
</details>
## +आश्रमः

### ब्रह्मचर्यम्

#### गुरुकुले वासः, ब्रह्मचर्य-कालः
<details open><summary>1/01/02/11</summary>

उपेतस्याचार्यकुले ब्रह्मचारिवासः ११
</details>

<details open><summary>1/01/02/12</summary>

अष्टाचत्वारिंशद्वर्षाणि १२
</details>

<details open><summary>1/01/02/13</summary>

पादूनम् १३
</details>

<details open><summary>1/01/02/14</summary>

अर्धेन १४
</details>

<details open><summary>1/01/02/15</summary>

त्रिभिर्वा १५
</details>

<details open><summary>1/01/02/16</summary>

द्वादशावरार्ध्यम् १६
</details>

<details open><summary>1/01/02/17</summary>

न ब्रह्मचारिणो विद्यार्थस्य परोपवासोऽस्ति १७
</details>

<details open><summary>1/01/02/18</summary>

अथ ब्रह्मचर्यविधिः १८
</details>
  

#### वेषः
##### मेखला
<details open><summary>1/01/02/33</summary>

- मौञ्जी मेखला त्रिवृद् ब्राह्मणस्य, शक्तिविषये दक्षिणावृत्तानाम् ३३
</details>

<details open><summary>1/01/02/34</summary>

ज्या राजन्यस्य ३४   

</details>

<details open><summary>1/01/02/35</summary>

मौञ्जी वायोमिश्रा ३५
</details>

<details open><summary>1/01/02/37</summary>

सैरी तामली वेत्येके ३७
</details>
  

##### दण्डः  
<details open><summary>1/01/02/38</summary>

पालाशो दण्डो ब्राह्मणस्य,  
नैय्यग्रोध-स्कन्धजो ऽवाङ्ग्रो राजन्यस्य,  
बादर औदुम्बरो वा वैश्यस्य।  
+++(यज्ञियो)+++ वार्क्षो दण्ड इत्य् अवर्ण-संयोगेनैक उपदिशन्ति ३८
</details>
  

##### कौपीनम्/ वेष्टिः
<details open><summary>1/01/02/39</summary>

- वासः ३९
</details>

<details open><summary>1/01/02/40</summary>

शाणी+++(=hemp)+++-क्षौमा+++(=linen/ flax)+++ऽजिनानि  +++(ब्राह्मण-क्षत्रिय-वैश्यानाम्)+++४०
</details>

<details open><summary>1/01/02/41</summary>

कषायं+++(=red Lodh/ kaavi)+++ चैके +++(कार्पासं)+++ वस्त्रम् उपदिशन्ति ४१
</details>

#### उत्तरीयम्, कम्बलः

<details open><summary>1/01/03/01</summary>

माञ्जिष्ठं+++(=madder-red-dyed)+++ राजन्यस्य १
</details>

<details open><summary>1/01/03/02</summary>

हारिद्रं वैश्यस्य। +++(तेन कार्पासे धृते वर्णविकल्पो नास्ति।)+++ २
</details>

<details open><summary>1/01/03/03</summary>

हारिणम्+++(=मृगजम्)+++, ऐणेयं+++(=मृगीजम्)+++ वा +++(blackbuck-जात्या, न वर्णेन)+++ कृष्णं ब्राह्मणस्य +++(अजिनम्, न श्वेतैणेयम्)+++ ३
</details>

<details open><summary>1/01/03/04</summary>

+++(ऐणेयं)+++ कृष्णं चेद् अनुपस्तीर्णासन-शायी स्यात् ४
</details>

<details open><summary>1/01/03/05</summary>

रौरवं+++(→ रौतीति - barasingha? Chital?)+++ राजन्यस्य ५   
</details>

<details open><summary>1/01/03/06</summary>

बस्ताजिनं वैश्यस्य ॥ ६ ॥

</details>

<details open><summary>1/01/03/07</summary>

आविकं सार्ववर्णिकम् ॥ ७ ॥  

</details>

<details open><summary>1/01/03/08</summary>

कम्बलश् च +++(आविकः)+++ ॥८॥

</details>

<details open><summary>1/01/03/09</summary>

ब्रह्मवृद्धिमिच्छन्न् अजिनान्य् एव वसीत,  
क्षत्रवृद्धिम् इच्छन् वस्त्राण्य् एव,  
उभय-वृद्धिम् इच्छन्न् उभयम् इति हि(१) ब्राह्मणम् ॥ ९॥  

</details>

<details open><summary>1/01/03/10</summary>

अजिनं त्वेवोत्तरं +++(→उत्तरीयरूपेण)+++ धारयेत् +++(इत्य् आपस्तम्बपक्षः)+++ १०
</details>
   

#### ब्रह्मचर्ये नियमाः साधारणाः
<details open><summary>1/02/05/01</summary>

नियमेषु तपःशब्दः १
</details>

<details open><summary>1/02/05/02</summary>

तद्-अतिक्रमे विद्या-कर्म निःस्रवति ब्रह्म सहापत्याद् एतस्मात् २
</details>

<details open><summary>1/02/05/03</summary>

कर्तपत्यम् अनायुष्यं च ३
</details>

<details open><summary>1/02/05/04</summary>

तस्माद् ऋषयो ऽवरेषु न जायन्ते नियमाति-क्रमात् ४
</details>
  

#### अध्ययने
<details open><summary>1/02/05/07</summary>

यत्किं च समाहितो ऽब्रह्माप्य् आचार्याद् उपयुङ्क्ते ब्रह्मवद् एव तस्मिन् फलं भवति ७
</details>

<details open><summary>1/02/05/08</summary>

अथो यत्किञ् च मनसा वाचा चक्षुषा वा सङ्कल्पन् ध्यायत्य् आहाभिविपश्यति वा तथैव तद्भवतीत्युपदिशन्ति ८
</details>

<details open><summary>1/02/05/09</summary>

गुरुप्रसादनीयानि कर्माणि स्वस्त्ययनमध्ययनसंवृत्तिरिति ९
</details>

<details open><summary>1/02/05/10</summary>

अतोऽन्यानि निवर्तन्ते ब्रह्मचारिणः कर्माणि १०
</details>

<details open><summary>1/02/05/11</summary>

स्वाध्यायधृग् धर्मरुचिस्तप्स्व्यृजुर्मृदुः सिध्यति ब्रह्मचारी ११
</details>

<details open><summary>1/02/05/23</summary>

सर्वाह्णं सुयुक्तो ऽध्ययनाद् अनन्तरोऽध्याये २३
</details>

<details open><summary>1/02/05/24</summary>

तथा गुरु-कर्मसु २४
</details>

<details open><summary>1/02/05/25</summary>

मनसा चानध्याये २५
</details>

<details open><summary>1/02/05/26</summary>

आहूताध्यायी च स्यात् २६
</details>
  

#### विनोद-त्यागः
<details open><summary>1/01/02/24</summary>

अदिवास्वापी २४
</details>

<details open><summary>1/01/02/25</summary>

अगन्धसेवी २५
</details>

<details open><summary>1/01/02/26</summary>

मैथुनं न चरेत् २६
</details>

<details open><summary>1/01/02/27</summary>

उत्सन्न-श्लाघः २७
</details>

<details open><summary>1/01/02/28</summary>

अङ्गानि न प्रक्षालयीत २८
</details>

<details open><summary>1/01/02/29</summary>

प्रक्षालयीत त्वशुचिलिप्तानि गुरोर् असन्दर्शे २९
</details>

<details open><summary>1/01/02/30</summary>

नाप्सु श्लाघमानः स्नायाद् - यदि स्नायाद् दण्डवत् ३०
</details>

<details open><summary>1/01/02/31</summary>

जटिलः ३१
</details>

<details open><summary>1/01/02/32</summary>

शिखाजटो वा वापयेद् इतरान् ३२
</details>

<details open><summary>1/01/03/11</summary>

अ-नृत्त-दर्शी ११
</details>

<details open><summary>1/01/03/12</summary>

सभाः समाजांश् चागन्ता १२
</details>

<details open><summary>1/01/03/13</summary>

अजन-वाद-शीलः १३
</details>

<details open><summary>1/01/03/14</summary>

रहश्-शीलः १४
</details>

<details open><summary>1/01/03/15</summary>

गुरोर् उदाचारेष्व् अकर्ता स्वैरि-कर्माणि १५
</details>

<details open><summary>1/01/03/16</summary>

स्त्रीभिर् यावद्-अर्थ-संभाषी १६
</details>

<details open><summary>1/01/03/17</summary>

मृदुः १७
</details>

<details open><summary>1/01/03/18</summary>

शान्तः १८
</details>

<details open><summary>1/01/03/19</summary>

दान्तः १९
</details>

<details open><summary>1/01/03/20</summary>

ह्रीमान् २०
</details>

<details open><summary>1/01/03/21</summary>

दृढधृतिः २१
</details>

<details open><summary>1/01/03/22</summary>

अग्लांस्नुः २२
</details>

<details open><summary>1/01/03/23</summary>

अक्रोधनः २३
</details>

<details open><summary>1/01/03/24</summary>

अनसूयुः २४
</details>

<details open><summary>1/02/07/03</summary>

न प्रेक्षेत नग्नां स्त्रियम् ३
</details>

<details open><summary>1/02/07/04</summary>

ओषधि-वनस्पतीनाम् आच्छिद्य नोपजिघ्रेत् ४
</details>

<details open><summary>1/02/07/05</summary>

उपानहौ छत्रं यानम् इति च वर्जयेत् ५
</details>

<details open><summary>1/02/07/06</summary>

न स्मयेत ६
</details>

<details open><summary>1/02/07/08</summary>

नोपजिघ्रेत् स्त्रियं मुखेन ८
</details>

<details open><summary>1/02/07/09</summary>

न हृदयेन प्रार्थयेत् ९
</details>

<details open><summary>1/02/07/10</summary>

नाकारणाद् उपस्पृशेत् १०
</details>

<details open><summary>1/02/07/11</summary>

रजस्वलो रक्तदन् सत्यवादी स्याद् इति हि ब्राह्मणम् ११
</details>
  

#### आचार्यप्रमादे
<details open><summary>1/01/04/25</summary>

प्रमादादाचार्यस्य बुद्धिपूर्वं वा नियमातिक्रमं रहसि बोधयेत् २५
</details>

<details open><summary>1/01/04/26</summary>

अनिवृत्तौ स्वयं कर्माण्यारभेत २६
</details>

<details open><summary>1/01/04/27</summary>

निवर्तयेद्वा २७
</details>

<details open><summary>1/01/04/29</summary>

स य एवं प्रणिहितात्मा ब्रह्मचार्यत्रैवास्य सर्वाणि कर्माणि फलवन्त्यवाप्तानि भवन्ति यान्यपि गृहमेधे २९
</details>
   

+++(आचार्ये पतिते व्यवहारो बहिष्कारपङ्क्तौ दृश्यताम्।)+++   

#### शुश्रूषा
<details open><summary>1/01/02/19</summary>

आचार्याधीनः स्यादन्यत्र पतनीयेभ्यः १९
</details>

<details open><summary>1/01/02/20</summary>

हितकारी गुरोरप्रतिलोमयन्वाचा २०
</details>

<details open><summary>1/01/02/21</summary>

अधासनशायी २१
</details>

<details open><summary>1/02/05/23</summary>

सर्वाह्णं सुयुक्तो ऽध्ययनाद् अनन्तरोऽध्याये २३
</details>

<details open><summary>1/02/05/24</summary>

तथा गुरु-कर्मसु २४
</details>

<details open><summary>1/02/06/28</summary>

चेष्टति च चिकीर्षन्तच्छक्तिविषये २८
</details>

<details open><summary>1/02/06/37</summary>

आचामेद्वा ३७
</details>

<details open><summary>1/02/06/38</summary>

किं करवाणीत्य् आमन्त्र्य ३८
</details>

<details open><summary>1/02/07/25</summary>

प्रेषितस्तदेव प्रतिपद्येत २५
</details>

<details open><summary>1/04/13/10</summary>

नासमयेन कृच्छ्रं कुर्वीत त्रिःश्रावणं त्रिःसहवचनमिति परिहाप्य १०
</details>

<details open><summary>1/04/13/11</summary>

अविचिकित्सा यावद् ब्रह्म निगन्तव्यम् इति हारीतः ११ +++(????)+++

</details>

<details open><summary>1/04/13/12</summary>

न बहिर्वेदे गतिर्विद्यते १२
</details>

<details open><summary>1/04/13/13</summary>

समादिष्टमध्यापयन्तं यावदध्ययनमुपसंगृह्णीयात् १३
</details>

<details open><summary>1/04/13/14</summary>

नित्यमर्हन्तमित्येके १४
</details>

<details open><summary>1/04/13/15</summary>

न गतिर् +++(=शुश्रूषा)+++ विद्यते १५
</details>

<details open><summary>1/04/13/16</summary>

वृद्धानां तु १६
</details>

<details open><summary>1/04/13/17</summary>

ब्रह्मणि मिथो विनियोगे न गतिर्विद्यते १७
</details>

<details open><summary>1/04/13/18</summary>

ब्रह्म वर्धत इत्युपदिशन्ति १८
</details>
  

#### निद्रा
<details open><summary>1/02/06/01</summary>

सदा निशायां गुरुं संवेशयेत्तस्य पादौ प्रक्षाल्य संवाह्य १
</details>

<details open><summary>1/02/06/02</summary>

अनुज्ञातः संविशेत् २
</details>

<details open><summary>1/02/06/03</summary>

न चैनमभिप्रसारयीत ३
</details>

<details open><summary>1/02/06/04</summary>

न खट्वायां सतोऽभिप्रसारणमस्तीत्येके ४
</details>

<details open><summary>1/02/06/05</summary>

न चास्य सकाशे संविष्टो भाषेत् ५
</details>

<details open><summary>1/02/06/06</summary>

अभिभाषितस्त्वासीनः प्रतिब्रूयात् ६
</details>

<details open><summary>1/01/04/22</summary>

स्वप्नं च वर्जयेत् २२
</details>

<details open><summary>1/01/04/23</summary>

अथाहरहराचार्यं गोपायेद् धर्मार्थयुक्तैः कर्मभिः २३
</details>

<details open><summary>1/01/04/24</summary>

स गुप्त्वा संविशन्ब्रूयाद्धर्मगोपायमाजूगुपमहमिति २४
</details>

<details open><summary>1/01/04/28</summary>

अथ यः पूर्वोत्थायी जघन्यसंवेशी तमाहुर्न स्वपितीति २८
</details>

#### समिदाधानम्
<details open><summary>1/01/04/13</summary>

सायं प्रातर् उदकुम्भम् आहरेत् १३
</details>

<details open><summary>1/01/04/14</summary>

सदारण्याद् एधान् आहृत्याधो निदध्यात् १४
</details>

<details open><summary>1/01/04/15</summary>

नास्तम् इते समिद्धारो गच्छेत् १५
</details>

<details open><summary>1/01/04/16</summary>

अग्निम् **इद्ध्वा**  
परिसमूह्य +++(मार्जयित्वा)+++  
समिध **आदध्यात्**  
सायं प्रातर् यथोपदेशम् १६
</details>

<details open><summary>1/01/04/17</summary>

सायम् एवाग्नि-पूजेत्य् एके १७
</details>

<details open><summary>1/01/04/18</summary>

समिद्धम् अग्निं  
पाणिना परिसमूहेन् - न समूहन्या १८
</details>

<details open><summary>1/01/04/19</summary>

प्राक् तु याथाकामी १९
</details>

<details open><summary>1/01/04/20</summary>

नाग्न्य्-उदक-शेषेण वृथा-कर्माणि कुर्वीताऽऽचामेद् वा २०
</details>

<details open><summary>1/01/04/21</summary>

पाणि-संक्षुब्धेनोदकेनैक-पाण्याऽऽवर्जितेन च नाचामेत् २१
</details>
   

#### भोजनम्
##### भोजनात् परम्
<details open><summary>1/01/03/36</summary>

भुक्त्वा स्वयम् अमत्रं प्रक्षालयीत ३६
</details>

<details open><summary>1/01/03/37</summary>

न चोच्छिष्टं कुर्यात् ३७
</details>

<details open><summary>1/01/03/38</summary>

अशक्तौ भूमौ निखनेत् ३८
</details>

<details open><summary>1/01/03/39</summary>

अप्सु वा प्रवेशयेत् ३९
</details>

<details open><summary>1/01/03/40</summary>

आर्याय वा पर्यवदध्यात् ४०
</details>

<details open><summary>1/01/03/41</summary>

अन्तर्धिने वा शूद्रा य ४१
</details>

<details open><summary>1/02/06/36</summary>

भुक्त्वाचार्यस्य सकाशे नानूत्थायोच्छिष्टं प्रयच्छेत् ३६
</details>

<details open><summary>1/02/06/37</summary>

आचामेद्वा ३७
</details>

<details open><summary>1/02/06/38</summary>

किं करवाणीत्य् आमन्त्र्य ३८
</details>

<details open><summary>1/02/07/01</summary>

उत्तिष्ठेत् तूष्णीं वा १
</details>
   

##### भोजनात् प्राक्
<details open><summary>1/01/03/42</summary>

प्रोषितो भैक्षाद् अग्नौ कृत्वा भुञ्जीत ४२
</details>

<details open><summary>1/01/03/43</summary>

भैक्षं हविषा संस्तुतं तत्राचार्यो देवतार्थे ४३
</details>

<details open><summary>1/01/03/44</summary>

आहवनीयार्थे च ४४
</details>

<details open><summary>1/01/03/45</summary>

तं भोजयित्वा यदुच्छिष्टम् ४५
</details>

<details open><summary>1/01/04/01</summary>

यदुच्छिष्टं प्राश्नाति १
</details>

<details open><summary>1/01/04/02</summary>

हविरुच्छिष्टमेव तत् २
</details>

<details open><summary>1/01/04/03</summary>

यदन्यानि द्रव्याणि यथालाभमुपहरति दक्षिणा एव ताः ३
</details>

<details open><summary>1/01/04/04</summary>

स एष ब्रह्मचारिणो यज्ञो नित्यप्रततः ४
</details>
   

##### अभोज्यम्
<details open><summary>1/01/02/22</summary>

नानुदेश्यं भुञ्जीत २२
</details>

<details open><summary>1/01/02/23</summary>

तथा क्षार-लवण-मधु-मांसानि +++(गृह्यसूत्र उपनयनप्रकरणे क्षार-लवणयोर् त्र्यहं [नियमनात्](https://vishvAsa.github.io/vedAH_yajuH/taittirIyam/sUtram/ApastambaH/gRhyam/karmANi/upanayanam) मध्वादेरेव त्र्यहादूर्ध्वं नित्यो निषेधः। )+++ २३
</details>

<details open><summary>1/01/04/05</summary>

न चास्मै श्रुति-विप्रतिषिद्धम् उच्छिष्टं दद्यात् ५
</details>

<details open><summary>1/01/04/06</summary>

यथा क्षार-लवण-मधु-मांसानीति ६
</details>

<details open><summary>1/01/04/07</summary>

एतेनान्ये नियमा व्याख्याताः ७
</details>

<details open><summary>1/01/04/08</summary>

श्रुतिर्हि बलीयस्यानुमानिकादाचारात् ८
</details>

<details open><summary>1/01/04/09</summary>

दृश्यते चापि प्रवृत्तिकारणम् ९
</details>

<details open><summary>1/01/04/10</summary>

प्रीतिर्ह्य् उपलभ्यते १०
</details>

<details open><summary>1/01/04/11</summary>

पितुर् ज्येष्ठस्य च भ्रातुर् उच्छिष्टं भोक्तव्यम् ११
</details>

<details open><summary>1/01/04/12</summary>

धर्म-विप्रतिपत्ताव् अभोज्यम् १२
</details>
   

#### गुरुदक्षिणा
<details open><summary>1/02/07/19</summary>

कृत्वा विद्यां यावतीं शक्नुयाद्वेददक्षिणामाहरेद्धर्मतो यथाशक्ति १९
</details>

<details open><summary>1/02/07/20</summary>

विषमगते त्वाचार्य उग्रतः शूद्र तो वाहरेत् २०
</details>

<details open><summary>1/02/07/21</summary>

सर्वदा शूद्रत उग्रतो वाचार्यार्थस्याहरणं धार्म्यमित्येके २१
</details>

<details open><summary>1/02/07/22</summary>

दत्वा च नानुकथयेत् २२
</details>

<details open><summary>1/02/07/23</summary>

कृत्वा च नानुस्मरेत् २३
</details>

<details open><summary>1/02/07/24</summary>

आत्मप्रशंसां परगर्हामिति च वर्जयेत् २४
</details>
### गृहस्थ-धर्मः

#### भोजनम्
<details open><summary>2/01/01/01</summary>

पाणिग्रहणादधि गृहमेधिनोर्व्रतम् १
</details>

<details open><summary>2/01/01/02</summary>

कालयोर्भोजनम् २
</details>

<details open><summary>2/01/01/03</summary>

अतृप्तिश्चान्नस्य ३
</details>
  

#### जलरक्षणम्
<details open><summary>2/01/01/15</summary>

नित्यमुदधानान्यद्भिररिक्तानि स्युर्गृहमेधिनोर्व्रतम् १५
</details>
  

#### अध्ययन-गौणत्वे
<details open><summary>1/04/13/19</summary>

निवेशे वृत्ते संवत्सरे संवत्सरे द्वौ द्वौ मासौ समाहित आचार्यकुले वसेद्भूयः श्रुतमिच्छन्न् इति श्वेतकेतुः १९
</details>

<details open><summary>1/04/13/20</summary>

एतेन ह्यहं योगेन भूयः पूर्वस्मात्कालाच्छ्रुतमकुर्वीति २०
</details>

<details open><summary>1/04/13/21</summary>

तच्छास्त्रैर्विप्रतिषिद्धम् २१
</details>

<details open><summary>1/04/13/22</summary>

निवेशे हि वृत्ते नैयमिकानि श्रूयन्ते २२
</details>

<details open><summary>1/04/14/01</summary>

अग्निहोत्रमतिथयः १
</details>

<details open><summary>1/04/14/02</summary>

यच्चान्यदेवं युक्तम् २
</details>
   

#### भृत्याः
<details open><summary>2/04/09/10</summary>

ये नित्या भाक्तिकास्तेषामनुपरोधेन संविभागो विहितः १०

</details>

<details open><summary>2/04/09/11</summary>

काममात्मानं भार्यां पुत्रं वोपरुन्ध्यान्न त्वेव दासकर्मकरम् ११
</details>
  

#### नियोगः
<details open><summary>2/10/27/02</summary>

सगोत्रस्थानीयां न परेभ्यः समाचक्षीत २
</details>

<details open><summary>2/10/27/03</summary>

कुलाय हि स्त्री प्रदीयत इत्युपदिशन्ति ३
</details>

<details open><summary>2/10/27/04</summary>

तदिन्द्रि यदौर्बल्याद्विप्रतिपन्नम् ४
</details>

<details open><summary>2/10/27/05</summary>

अविशिष्टं हि परत्वं पाणेः ५
</details>

<details open><summary>2/10/27/06</summary>

तद्व्यतिक्रमे खलु पुनरुभयोर्नरकः ६
</details>

<details open><summary>2/10/27/07</summary>

नियमारम्भणो हि वर्षीयान् +++(=गरीयान्)+++ अभ्युदय एवमारम्भणादपत्यात् ७
</details>
   

#### पर्व-नियमा, मैथुन-नियमा
अन्यत्रोक्ताः।
### पत्नी

#### पत्नीत्व-सिद्धिः
<details open><summary>2/05/11/12</summary>

धर्मप्रजासंपन्ने दारे नान्यां कुर्वीत १२
</details>

<details open><summary>2/05/11/13</summary>

अन्यतराभावे कार्या प्राग् अग्न्याधेयात् १३
</details>

<details open><summary>2/05/11/14</summary>

आधाने हि सती कर्मभिः संबध्यते येषामेतदङ्गम् १४
</details>

<details open><summary>2/06/13/01</summary>

सवर्णा-ऽपूर्व+++(=अनन्यव्यूढा)+++-शास्त्रविहितायां यथर्तु गच्छतः पुत्रास्तेषां कर्मभिः संबन्धः १
</details>

<details open><summary>2/06/13/03</summary>

पूर्ववत्याम्, असंस्कृतायां, वर्णान्तरे च मैथुने दोषः ३
</details>

<details open><summary>2/06/13/04</summary>

तत्रापि दोषवान्पुत्र एव ४
</details>
  

#### सहत्वम्
<details open><summary>2/06/14/16</summary>

जाया-पत्योर् न विभागो विद्यते १६
</details>

<details open><summary>2/06/14/17</summary>

पाणिग्रहणाद्धि सहत्वं कर्मसु १७
</details>

<details open><summary>2/06/14/18</summary>

तथा पुण्यफलेषु १८
</details>

<details open><summary>2/06/14/19</summary>

द्रव्यपरिग्रहेषु च १९
</details>

<details open><summary>2/06/14/20</summary>

न हि भर्तुर्विप्रवासे नैमित्तिके दाने स्तेयमुपदिशन्ति २०
</details>

<details open><summary>2/11/29/03</summary>

कुटुम्बिनौ धनस्येशते ३
</details>

<details open><summary>2/11/29/04</summary>

तयोरनुमतेऽन्येऽपि तद्धितेषु वर्तेरन् ४
</details>
  

#### स्त्री-व्यभिचारे
<details open><summary>2/06/13/05</summary>

उत्पादयितुः पुत्र इति हि ब्राह्मणम् ५
</details>

<details open><summary>2/06/13/06</summary>

अथाप्युदाहरन्ति ।  
इदानीमेवाहं जनक स्त्रीणामीर्ष्यामि नो पुरा ।  
यदा यमस्य सादने जनयितुः पुत्रमब्रुवन् ६-१  

रेतोधाः पुत्रं नयति परेत्य यमसादने ।  
तस्माद्भार्यां रक्षन्ति बिभ्यन्तः पररेतसः ६-२  

अप्रमत्ता रक्षथ तन्तुमेतं  
मा वः क्षेत्रे परबीजानि वाप्सुः ।  
जनयितुः पुत्रो भवति सांपराये  
मोघं वेत्ता कुरुते तन्तुमेतम् ६ इति।  

</details>
  

+++(विवाह-विषयः पृथग् उक्तः।)+++
### समावृत्तः

<details open><summary>1/11/30/01</summary>

विद्यया स्नातीत्येके १
</details>

<details open><summary>1/11/30/02</summary>

तथा व्रतेनाष्टाचत्वारिंशत्परीमाणेन २
</details>

<details open><summary>1/11/30/03</summary>

विद्याव्रतेन चेत्येके ३
</details>

<details open><summary>1/11/30/04</summary>

तेषु सर्वेषु स्नातकवद्वृत्तिः ४
</details>

<details open><summary>1/11/30/05</summary>

समाधिविशेषाच्छ्रुतिविशेषाच्च पूजायां फलविशेषः ५
</details>

<details open><summary>1/11/30/06</summary>

अथ स्नातकव्रतानि ६
</details>

<details open><summary>1/11/30/07</summary>

पूर्वेण ग्रामान् निष्क्रमण-प्रवेशनानि शीलयेद्, उत्तरेण वा ७
</details>

<details open><summary>1/11/30/08</summary>

संध्योश् च बहिर्ग्रामाद् आसनं, वाग्-यतश् च ८
</details>

<details open><summary>1/11/30/09</summary>

विप्रतिषेधे श्रुतिलक्षणं +++(सन्ध्याग्निहोत्रादिचोदकम्)+++ बलीयः ९
</details>

<details open><summary>1/11/30/10</summary>

सर्वान् रागान् वाससि वर्जयेत् १०
</details>

<details open><summary>1/11/30/11</summary>

+++(वस्त्रं यत्)+++ कृष्णं च स्वाभाविकम् ११
</details>

<details open><summary>1/11/30/12</summary>

अनूद्भासि वासो वसीत १२
</details>

<details open><summary>1/11/30/13</summary>

अ-प्रतिकृष्टं +++(जीर्णत्वादेः)+++ च शक्तिविषये १३
</details>

<details open><summary>1/11/30/14</summary>

दिवा च शिरसः प्रावरणं वर्जयेन् - मूत्र-पुरीषयोः कर्म परिहाप्य १४
</details>

<details open><summary>1/11/30/15</summary>

शिरस् तु प्रावृत्य मूत्र-पुरीषे कुर्याद् - भूम्यां किंचिद् +++(तृणादि)+++ अन्तर्धाय १५
</details>
  

+++(मूत्रपुरिषयोर् वर्तनम् अन्यत्रोक्तम्।)+++

#### गुरौ गौरवदर्शने
अन्यत्रोक्तम्।

#### वेषः
<details open><summary>1/02/08/02</summary>

माल्यालिप्तमुख उपलिप्तकेशश्मश्रुरक्तोऽभ्यक्तो वेष्टित्युपवेष्टिती काञ्चुक्युपानही पादुकी २
</details>

<details open><summary>1/02/08/03</summary>

उदाचारेषु चास्यैतानि न कुर्यात्कारयेद्वा ३
</details>

<details open><summary>1/02/08/04</summary>

स्वैरिकर्मसु च ४
</details>

<details open><summary>1/02/08/05</summary>

यथा दन्तप्रक्षालनोत्सादनावलेखनानीति ५
</details>

<details open><summary>1/02/08/07</summary>

स्नातस्तु काले यथाविध्यभिहृतमाहूतो ऽभ्येतो वा न प्रतिसंहरे इत्येके ७
</details>
  

#### आचार्यस्य तस्मिन् वृत्तिः
<details open><summary>1/02/08/06</summary>

तद्द्रव्याणां च न कथयेदात्मसंयोगेनाचार्यः ६
</details>
### उपनयनम्

#### परिचयः
<details open><summary>1/01/01/09</summary>

**उपनयनं** विद्यार्थस्य श्रुतितः संस्कारः ९
</details>

<details open><summary>1/01/01/10</summary>

"सर्वेभ्यो वेदेभ्यः **सावित्र्य्** अनूच्यत" इति हि ब्राह्मणम् १०
</details>
 …  

<details open><summary>2/06/15/23</summary>

अत्र ह्य् अधिकारः +++(कर्मसु)+++ शास्त्रैर् +++(दत्ता)+++ भवति २३
</details>

<details open><summary>2/06/15/24</summary>

सा +++(=उपनयनम्)+++ निष्ठा +++(=कर्माधिकार-प्रारम्भः)+++२४
</details>

#### कालः
<details open><summary>1/01/01/19</summary>

**वसन्ते** ब्राह्मणम् उपनयीत, **ग्रीष्मे** राजन्यं शरदि वैश्यं,  
**गर्भाष्टमेषु** ब्राह्मणं, **गर्भैकादशेषु** राजन्यं, गर्भ-द्वादशेषु वैश्यम् १९
</details>

<details open><summary>1/01/01/20</summary>

अथ +++(उपनयन-विषये)+++ काम्यानि २०
</details>

<details open><summary>1/01/01/21</summary>

सप्तमे ब्रह्म-वर्चस-कामम् २१
</details>

<details open><summary>1/01/01/22</summary>

अष्टम आयुष्-कामम् २२
</details>

<details open><summary>1/01/01/23</summary>

नवमे तेजस्-कामम् २३
</details>

<details open><summary>1/01/01/24</summary>

दशमे ऽन्नाद्य-कामम् २४
</details>

<details open><summary>1/01/01/25</summary>

एकादश इन्द्रिय-कामम् २५
</details>

<details open><summary>1/01/01/26</summary>

द्वादशे पशु-कामम् २६
</details>

<details open><summary>1/01/01/27</summary>

आ षोडशाद् ब्राह्मणस्यानात्यय, आ द्वाविंशात् क्षत्रियस्य+ आ चतुर्विंशाद् वैश्यस्य - यथा व्रतेषु समर्थः स्याद् यानि वक्ष्यामः २७
</details>
  

##### अतिक्रान्ते काले
<details open><summary>1/01/01/28</summary>

अतिक्रान्ते सावित्र्याः काल+++(य्)+++, ऋतुं +++(यावत्)+++ त्रैविद्यकं ब्रह्मचर्यं +++(अग्नि-परिचर्याम् अध्ययनं गुरु-शुश्रूषाम् इति परिहाप्य)+++ चरेत् २८
</details>

<details open><summary>1/01/01/29</summary>

अथोपनयनम् २९
</details>

<details open><summary>1/01/01/30</summary>

ततः संवत्सरम् उदकोपस्पर्शनम् ३०
</details>

<details open><summary>1/01/01/31</summary>

अथाध्याप्यः ३१
</details>
  

##### अनुपनीतकुलस्य
<details open><summary>1/01/01/33</summary>

तेषाम् अभ्यागमनं भोजनं विवाहम् इति च वर्जयेत् ३३
</details>

<details open><summary>1/01/01/34</summary>

तेषाम् इच्छतां प्रायश्चित्तम् ३४
</details>

<details open><summary>1/01/01/35</summary>

यथा प्रथमे ऽतिक्रम ऋतुर् एवं संवत्सरः ३५
</details>

<details open><summary>1/01/01/36</summary>

अथोपनयनं, तत उदकोपस्पर्शनम् ३६
</details>

<details open><summary>1/01/02/01</summary>

प्रति-पूरुषं संख्याय संवत्सरान् यावन्तो ऽनुपेताः स्युः १
</details>

<details open><summary>1/01/02/02</summary>

सप्तभिः पावमानीभिर् "यदन्ति यच् च दूरक" इति एताभिर्, यजुष्-पवित्रेण, +++(वामदेव्यम्→)+++साम-पवित्रेणाङ्गिरसेणेति  २

**पावमान्यः**

पव॑मान॒स् सुव॒र्-जनः॑ ।  
प॒वित्रे॑ण॒ +++(नाना-विषयेषु)+++ विच॑र्षणिः ।  
यᳶ पोता॒ स **पु॑नातु** मा ।  

**पु॒नन्तु॑** मा **देवज॒नाः** ।  
पु॒नन्तु॒ **मन॑वो** धि॒या ।  
पु॒नन्तु॒ **विश्व॑ आ॒यवः॑**+++(=मनुष्याः)+++ ।  

जात॑वेदᳶ प॒वित्र॑वत् ।  
प॒वित्रे॑ण **पुनाहि**+++(=पुनीहि)+++ मा ।  
शु॒क्रेण॑ देव॒ **दीद्य॑त्** ।  
**अग्ने॒** क्रत्वा॒+++(=प्रज्ञया)+++ क्रतूँ॒र् अनु॑ ॥46॥  

यत् ते॑ **प॒वित्र॑म् अ॒र्चिषि॑** ।  
अग्ने॒ वित॑तम् अन्त॒रा ।  
ब्रह्म॒ तेन॑ **पुनीमहे** ।  

उ॒भाभ्या॑न् देव **सवितः** ।  
प॒वित्रे॑ण स॒वेन॑ च ।  
इ॒दम् ब्रह्म॑ **पुनीमहे** ।+++(5)+++  

वै॒श्व॒दे॒वी **पु॑न॒ती** दे॒व्य् **आगा॑त्**+++(=आगच्छतु)+++ ।  
यस्यै॑ ब॒ह्वीस् त॒नुवो॑ वी॒त-पृ॑ष्ठाः+++(=कान्त-स्तुतयः)+++ ।  
तया॒ **मद॑न्तस्** सध॒-माद्ये॑षु +++(=सह माद्यन्ति येषु सवनेषु)+++ ।  
व॒यँ **स्या॑म॒** पत॑यो रयी॒णाम् ॥47॥  

**वै॒श्वा॒न॒रो** र॒श्मिभि॑र् मा **पुनातु** ।   
**वात॑ᳶ** प्रा॒णेने॑षि॒रो+++(←इष गतौ)+++ म॑यो॒भूः ।  
**द्यावा॑पृथि॒वी** पय॑सा॒ पयो॑भिः +++(इति क्रमशः)+++ ।   
ऋ॒ताव॑री+++(=ऋतवत्यौ)+++ य॒ज्ञिये॑ मा **पुनीताम्** ।  

**यदन्ति**

य᳓द् अ᳓न्ति य᳓च् च दूरके᳓  
भयं᳓ विन्द᳓ति मा᳓म् इह᳓  
प᳓वमान वि᳓ त᳓ज् जहि

**यजुष्-पवित्रम्**  
<details open><summary>विश्वास-प्रस्तुतिः</summary>

आपो॑ अ॒स्मान् मा॒तर॑श् शुन्धन्तु।+++(र४)+++  
घृ॒तेन॑ नो घृत॒-पुवᳶ॑+++(→घृतपावकाः)+++ पुनन्तु ।  
विश्व॑म् अ॒स्मत् प्र व॑हन्तु रि॒प्रम्+++(=पापम्)+++ +++(र५)+++  
उद् +++(अद्भ्य)+++ आ॑भ्य॒श् शुचि॒र् आ पू॒त ए॑मि ।+++(र५)+++

</details>

**साम-पवित्रम्**

**ऋक्**

क꣡या꣢ नश्चि꣣त्र꣡ आ भुव꣢꣯दू꣣ती꣢ स꣣दा꣢वृ꣣धः꣢ स꣡खा꣢। क꣢या꣣ श꣡चि꣢ष्ठया वृ꣣ता꣢ ॥ 12-1:0682 ॥

<details open><summary>विश्वास-शाकल-प्रस्तुतिः</summary>

क᳓या नश् चित्र᳓ +++(→इन्द्रः)+++ **आ᳓ भुवद्**  
**ऊती᳓** +++(=रक्षणम्/ तर्पणम् [तेन])+++, सदा᳓-वृधः +++(=वर्धमानः)+++ स᳓खा ।  
क᳓या श᳓चिष्ठया +++(=प्रज्ञावता)+++ वृता᳓ +++(=वर्तनेन)+++ १

</details>
क꣡स्त्वा꣢ स꣣त्यो꣡ मदा꣢꣯नां꣣ म꣡ꣳहि꣢ष्ठो मत्स꣣द꣡न्ध꣢सः। दृ꣣ढा꣡ चि꣢दा꣣रु꣢जे꣣ व꣡सु꣢ ॥ 12-2:0683 ॥

<details open><summary>विश्वास-शाकल-प्रस्तुतिः</summary>

क᳓स् त्वा सत्यो᳓ म᳓दानां  
मं᳓हिष्ठो +++(=पूज्यः)+++ **मत्सद्** +++(=मादयेद्)+++ अ᳓न्धसः+++(= भोज्यः (→[सोमः])+++) ।  
दृळ्हा᳓ +++(=ढम्)+++ चिद् **आरु᳓जे** +++(=सम्भङ्क्तुम्)+++ व᳓सु २

</details>
अ꣣भी꣢꣫ षु णः꣣ स꣡खी꣢नामवि꣣ता꣡ ज꣢रितृ꣣णा꣢म्। श꣣तं꣡ भ꣢वास्यू꣣त꣡ये꣢ ॥ 12-3:0684 ॥॥12(टा)॥

<details open><summary>विश्वास-शाकल-प्रस्तुतिः</summary>

अभी᳓ षु᳓ णः स᳓खीनाम्  
**अविता᳓** जरितॄणा᳓म् +++(=स्तोतॄणाम्)+++।  
शतं᳓ **भवास्य्** ऊति᳓भिः +++(=रक्षाभिः)+++३  
+++(अभिभवसि = सम्मुखो भवसि)+++

</details>  

**साम - वामदेव्यम्।**









वामदेव्यम् ।

का+++([टा]%)+++याअ । न+++([धू])+++श्चा+++(३)+++अइत्रा+++(३)+++आ+++(["])+++ भुवात+++(v)+++।  
ऊ+++([त]%३)+++ती+++([गो]--%३)+++। सादा+++(["])+++, वृधस्, सा+++(३--%)+++खा+++([त]३--%)+++।  
औ+++([पे])+++हो+++("३)+++हाइ।  
क+++([तः])+++या+++(--%३)+++अ +शचाइ,,ष्ठ+++([टि])+++यौ+++(")+++हो।  
ओ हिं+++([ता])+++म्मा+++([प्रे])+++अ।  
वा+++("३[फ])+++आर्तो+++(")+++, ओ+++(")+++हाइ ।।

का+++(%)+++स्+++([टा])+++ त्वा+++(")+++अ। स+++([धू])+++त्यो+++(")+++ओ, मा+++(%)+++दा+++(%)+++ना+++(")+++अम् ।  
मा+++([त]%)+++ं,हि+++([गो])+++ष्ठो+++(["])+++ओ, मात्साद्, अन्धा+++(३--%)+++,, सा+++([त]--%३)+++।  
औ+++([पे])+++हो+++("३)+++हाइ।  
दृ+++([तः])+++ढा+++(--%३)+++अ चिदा। रु+++([टी])+++जौ+++(["])+++हो+++(["])+++।  
ओ हिं+++([ता])+++म्मा+++([प्रे])+++अ।  
वा+++("३)+++आ+++([फ])+++सो, ओ+++(")+++हाइ॥

आ+++([टा]%)+++भि+++(")+++इ । षु+++([धू])+++ णा+++(")+++अ, स्सा+++(%)+++खि+++(%)+++ना+++(")+++अम्।  
आ+++([त]%)+++वि+++([घि])+++ता+++(["])+++अ, जराइत्री+++(["])+++इणा+++(--%३)+++म्+++([त])+++ ।  
औ+++([पे])+++हो+++("३)+++हाइ।  
श+++([तः])+++ता+++(--%३)+++अम् भव,,सि+++([टी])+++ यौ+++(["])+++ हो।  
ओ हिं+++([ता])+++म्मा+++([प्रे])+++अ।
[ऊ]+++(v)+++ता+++([फ]"३)+++आयो, ओ+++(")+++हाइ ।।

**आङ्गीरसम्**

+++(अहं)+++ हँ॒सश् शु॑चि॒-षद्, वसु॑र् अन्तरिक्ष॒-सद्,  
+होता॑ वेदि॒-षद्, अति॑थिर् दुरोण॒-सत् ।  
नृ॒-षद्, व॑र॒-सद्, ऋ॑त॒-सद् व्यो॑म॒-सद्,  
अ॒ब्-जा, गो॒-जा, ऋ॑त॒-जा, अ॑द्रि॒-जा, ऋ॒तं बृ॒हत् ॥

</details>

<details open><summary>1/01/02/03</summary>

अपि वा व्याहृतीभिर् एव ३
</details>

<details open><summary>1/01/02/04</summary>

अथाध्याप्यः ४
</details>

<details open><summary>1/01/02/05</summary>

अथ यस्य प्रपितामहादि नानुस्मर्यत उपनयनं - ते श्मशान-संस्तुताः ५
</details>

<details open><summary>1/01/02/06</summary>

तेषाम् अभ्यागमनं भोजनं विवाहम् इति च वर्जयेत्।
तेषामिच्छतां प्रायश्चित्तं - द्वादशवर्षाणि त्रैविद्यकं ब्रह्मचर्यं चरेद् । अथोपनयनं तत उदकोपस्पर्शनं पावमान्यादिभिः ६
</details>

<details open><summary>1/01/02/07</summary>

अथ गृहमेधोपदेशनम् ७
</details>

<details open><summary>1/01/02/08</summary>

नाध्यापनम् ८
</details>

<details open><summary>1/01/02/09</summary>

ततो यो निर्वर्तते तस्य संस्कारो यथा प्रथमेऽतिक्रमे ९
</details>

<details open><summary>1/01/02/10</summary>

तत ऊर्ध्वं प्रकृतिवत् १०
</details>
### वानप्रस्थः

<details open><summary>2/09/21/18</summary>

अथ वानप्रस्थः १८
</details>
  

#### अधिकारः
<details open><summary>2/09/22/06</summary>

अथ वानप्रस्थस्यैवानुपूर्व्यम् एक उपदिशन्ति ६
</details>

<details open><summary>2/09/22/07</summary>

विद्यां समाप्य  
दारं कृत्वाग्नीन् आधाय  
कर्माण्य् आरभते, सोमावरार्ध्यानि यानि श्रूयन्ते ७
</details>

<details open><summary>2/09/22/08</summary>

गृहान् कृत्वा सदारः सप्रजः सहाग्निभिर् बहिर्ग्रामाद् वसेत् ८
</details>

<details open><summary>2/09/22/09</summary>

एको वा ९
</details>
  

#### प्रव्रजनम्
<details open><summary>2/09/22/15</summary>

तस्य द्वन्द्वं द्रव्याणाम् एक उपदिशन्ति -  
पाकार्थ-भोजनार्थ-  
वासि+++(=chisel)+++-परशु-दात्र+++(=असिद)+++-काजानाम्+++(=mallet)+++ १५
</details>

<details open><summary>2/09/22/16</summary>

द्वंद्वानाम् एकैकम् आदायेतराणि +++(भार्यायै)+++ दत्वा ऽरण्यम् अवतिष्ठेत १६
</details>
  

#### विधिः
<details open><summary>2/09/21/19</summary>

अत एव ब्रह्मचर्यवान्प्रव्रजति १९
</details>

<details open><summary>2/09/21/20</summary>

तस्योपदिशन्ति २०
</details>

<details open><summary>2/09/21/21</summary>

एकाग्निर् अनिकेतः स्याद्  
अशर्माशरणो मुनिः २१
</details>

<details open><summary>2/09/21/21</summary>

एकाग्निर् अनिकेतः स्याद्  
अशर्माशरणो मुनिः २१
</details>

<details open><summary>2/09/22/10</summary>

शिलोञ्छेन+++(=उपात्तशस्यात् क्षेत्रात् शेषावचयनेन)+++ वर्तयेत् १०
</details>

<details open><summary>2/09/22/11</summary>

न चात ऊर्ध्वं प्रतिगृह्णीयात् ११
</details>

<details open><summary>2/09/22/12</summary>

अभिषिक्तश् च जुहुयात् १२
</details>

<details open><summary>2/09/22/17</summary>

तस्यारण्येनैवात ऊर्ध्वं होमो, वृत्तिः, +++(अतिथि-)+++प्रतीक्षा, ऽऽच्छादनं च १७
</details>

<details open><summary>2/09/22/18</summary>

येषु कर्मसु पुरोडाशाश् चरवस्  
तेषु कार्याः १८
</details>

<details open><summary>2/09/22/19</summary>

सर्वं चोपांशु - सह स्वाध्यायेन १९
</details>

<details open><summary>2/09/22/20</summary>

नारण्यम् अभ्याश्रावयेत् २०
</details>

<details open><summary>2/09/22/22</summary>

आकाशे स्वयम् +++(न गृहे)+++ २२
</details>

<details open><summary>2/09/22/23</summary>

अनुपस्तीर्णे शय्य्-आसने
</details>
  

#### भोजनम्
<details open><summary>2/09/22/01</summary>

तस्यारण्यम् आच्छादनं विहितम् १
</details>

<details open><summary>2/09/22/02</summary>

ततो मूलैः फलैः पर्णैस् तृणैर् इति वर्तयंश् चरेत् २
</details>

<details open><summary>2/09/22/03</summary>

अन्ततः प्रवृत्तानि +++(= स्वयम् पतितानि)+++ ३
</details>

<details open><summary>2/09/22/04</summary>

ततोऽपो वायुम् आकाशम् इत्य् अभिनिश्रयेत् ४
</details>

<details open><summary>2/09/22/05</summary>

तेषाम् उत्तर उत्तरः संयोगः फलतो विशिष्टः ५
</details>

<details open><summary>2/09/22/24</summary>

नवे सस्ये प्राप्ते पुराणम् अनुजानीयात् +++(विसर्जनाय)+++ २४
</details>

<details open><summary>2/09/23/01</summary>

भूयांसं वा नियमम् इच्छन्न्  
अन्वहम् एव पात्रेण सायं प्रातर् अर्थम् आहरेत् १
</details>

<details open><summary>2/09/23/02</summary>

ततो मूलैः फलैः पर्णैस् तृणैर् इति वर्तयंश् चरेद्  
अन्ततः प्रवृत्तानि +++(=स्वयम्पतितानि)+++,  
ततोऽपो वायुम् आकाशम्  
इत्य् अभिनिश्रयेत्।  
तेषामुत्तर उत्तरः संयोगः फलतो विशिष्टः २
</details>
### विवाहः

#### कन्यादाने निषेधाः

<details open><summary>2/05/11/15</summary>

सगोत्राय दुहितरं न प्रयच्छेत् १५
</details>

<details open><summary>2/05/11/16</summary>

मातुश्च योनिसंबन्धेभ्यः १६
</details>
  

#### विवाहप्रकाराः

<details open><summary>2/05/11/17</summary>

ब्राह्मे विवाहे बन्धुशीलश्रुतारोग्याणि बुद्ध्वा प्रजासहत्वकर्मभ्यः प्रतिपादयेच्छक्तिविषयेणालंकृत्य १७
</details>

<details open><summary>2/05/11/18</summary>

आर्षे दुहितृमते मिथुनौ गावौ देयौ १८
</details>

<details open><summary>2/05/11/19</summary>

दैवे यज्ञतन्त्र ऋत्विजे प्रतिपादयेत् १९
</details>

<details open><summary>2/05/11/20</summary>

मिथः कामात्सांवर्तेते स गान्धर्वः २०
</details>

<details open><summary>2/05/12/01</summary>

शक्ति-विषयेण द्रव्याणि दत्वा वहेरन् - स आसुरः १
</details>

<details open><summary>2/05/12/02</summary>

दुहितृमतः प्रोथयित्वा वहेरन् - स राक्षसः २
</details>

<details open><summary>2/05/12/03</summary>

तेषां त्रय आद्याः प्रशस्ताः, पूर्वः पूर्वः श्रेयान् ३
</details>

<details open><summary>2/05/12/04</summary>

यथा युक्तो विवाहस् - तथा युक्ता प्रजा भवति ४
</details>
  

#### विवाह-विधिः

<details open><summary>2/06/13/11</summary>

विवाहे दुहितृमते दानं काम्यं धर्मार्थं श्रूयते तस्माद्दुहितृमतेऽधिरथं शतं देयं तन्मिथुया कुर्यादिति ११-१  

तस्यां क्रयशब्दः संस्तुतिमात्रम् । धर्माद्धि संबन्धः ११-२  

</details>

## पुत्रः

### प्रजा-प्रशंसा
<details open><summary>2/09/24/01</summary>

अथाप्यस्य प्रजातिम्  
अमृतम् आम्नाय आह । प्रजामनु प्रजायसे तदु ते मर्त्यामृतमिति १
</details>

<details open><summary>2/09/24/02</summary>

अथापि - स एवायं विरूढः पृथक् प्रत्यक्षेणोपलभ्यते दृश्यते चापि सारूप्यं देहत्वमेवान्यत् २
</details>

<details open><summary>2/09/24/03</summary>

ते शिष्टेषु कर्मसु वर्तमानाः पूर्वेषां सांपरायेण कीर्तिं स्वर्गं च वर्धयन्ति ३
</details>

<details open><summary>2/09/24/04</summary>

एवमवरोऽवरः परेषाम् +++(=पूर्विकाणाम्)+++ ४
</details>

<details open><summary>2/09/24/05</summary>

आ भूतसंप्लवात् ते स्वर्गजितः ५
</details>

<details open><summary>2/09/24/06</summary>

पुनः सर्गे बीजार्था भवन्तीति भविष्यत्पुराणे ६
</details>

<details open><summary>2/09/24/07</summary>

अथापि प्रजापतेर्वचनम् ७
</details>

<details open><summary>2/09/24/08</summary>

त्रयीं विद्यां ब्रह्मचर्यं प्रजातिं श्रद्धां तपो यज्ञमनुप्रदानम् । य एतानि कुर्वते तैरित् सह +++(वयम् प्रजापतयः)+++ स्मो, रजो भूत्वा ध्वंसते ऽन्यत् प्रशंसन्न् इति ८
</details>
  

### प्रजा-पाप-फलम्
<details open><summary>2/09/24/09</summary>

तत्र ये पापकृतस्त एव ध्वंसन्ति यथा पर्णं वनस्पतेर्न परान्हिंसन्ति ९
</details>

<details open><summary>2/09/24/10</summary>

नास्यास्मिंल् लोके कर्मभिः संबन्धो विद्यते तथा परस्मिन्कर्मफलैः १०
</details>

<details open><summary>2/09/24/11</summary>

तदेतेन वेदितव्यम् ११
</details>

<details open><summary>2/09/24/12</summary>

प्रजापतेरृषीणामिति सर्गोऽयम् १२
</details>

<details open><summary>2/09/24/13</summary>

तत्र ये पुण्यकृतस् तेषां प्रकृतयः परा ज्वलन्त्य +++(= तारारूपेण)+++ उपलभ्यन्ते १३
</details>

<details open><summary>2/06/13/01</summary>

सवर्णा-ऽपूर्व+++(=अनन्यव्यूढा)+++-शास्त्रविहितायां यथर्तु गच्छतः पुत्रास्तेषां कर्मभिः संबन्धः १
</details>

<details open><summary>2/06/13/03</summary>

पूर्ववत्याम्, असंस्कृतायां, वर्णान्तरे च मैथुने दोषः ३
</details>

<details open><summary>2/06/13/04</summary>

तत्रापि दोषवान्पुत्र एव ४
</details>
  

### स्त्री-व्यभिचारे
<details open><summary>2/06/13/05</summary>

उत्पादयितुः पुत्र इति हि ब्राह्मणम् ५
</details>

<details open><summary>2/06/13/06</summary>

अथाप्युदाहरन्ति ।  
इदानीमेवाहं जनक स्त्रीणामीर्ष्यामि नो पुरा ।  
यदा यमस्य सादने जनयितुः पुत्रमब्रुवन् ६-१  

रेतोधाः पुत्रं नयति परेत्य यमसादने ।  
तस्माद्भार्यां रक्षन्ति बिभ्यन्तः पररेतसः ६-२  

अप्रमत्ता रक्षथ तन्तुमेतं  
मा वः क्षेत्रे परबीजानि वाप्सुः ।  
जनयितुः पुत्रो भवति सांपराये  
मोघं वेत्ता कुरुते तन्तुमेतम् ६ इति।  

</details>
  

+++(दायभाग-विषयोऽन्यत्र।)+++
## राजा

<details open><summary>2/09/25/01</summary>

व्याख्याताः सर्ववर्णानां साधारणवैशेषिका धर्माः । राज्ञस्तु विशेषाद्वक्ष्यामः १
</details>
  

### पुर-व्यवस्था
<details open><summary>2/09/25/02</summary>

दक्षिणाद्वारं वेश्म पुरं च मापयेत् २
</details>

<details open><summary>2/09/25/03</summary>

अन्तरस्यां पुरि वेश्म ३
</details>

<details open><summary>2/09/25/04</summary>

तस्य पुरस्तादावसथस्तदामन्त्रणमित्याचक्षते ४
</details>

<details open><summary>2/09/25/05</summary>

दक्षिणेन पुरं सभा दक्षिणोदग्द्वारा यथोभयं संदृश्येत बहिरन्तरं चेति ५
</details>

<details open><summary>2/09/25/06</summary>

सर्वेष्वेवाजस्रा अग्नयः स्युः ६
</details>

<details open><summary>2/09/25/07</summary>

अग्निपूजा च नित्या यथा गृहमेधे ७
</details>

<details open><summary>2/09/25/08</summary>

आवसथे श्रोत्रियावरार्ध्यानतिथीन्वासयेत् ८
</details>

<details open><summary>2/09/25/09</summary>

तेषां यथागुणमावसथाः शय्यान्नपानं च विदेयम् ९
</details>
  

### दानम्, पोषणम्
<details open><summary>2/09/25/08</summary>

आवसथे श्रोत्रियावरार्ध्यानतिथीन्वासयेत् ८
</details>

<details open><summary>2/09/25/09</summary>

तेषां यथागुणमावसथाः शय्यान्नपानं च विदेयम् ९
</details>

<details open><summary>2/09/25/10</summary>

गुरूनमात्यांश्च नातिजीवेत् १०
</details>

<details open><summary>2/09/25/11</summary>

न चास्य विषये क्षुधा रोगेण हिमातपाभ्यां वावसीदेदभावाद्बुद्धिपूर्वं वा कश्चित् ११
</details>

### आयुध-मनोरञ्जन-निरोधः
<details open><summary>2/09/25/14</summary>

आयुधग्रहणं नृत्तगीतवादित्राणीति राजाधीनेभ्योऽन्यत्र न विद्येरन् १४
</details>
  

### रक्षा
<details open><summary>2/09/25/15</summary>

क्षेमकृद्राजा यस्य विषये ग्रामेऽरण्ये वा तस्करभयं न विद्यते १५
</details>

<details open><summary>2/10/26/02</summary>

ब्राह्मणस्वान्यपजिगीषमाणो राजा यो हन्यते तमाहुरात्मयूपो यज्ञोऽनन्तदक्षिण इति २
</details>

<details open><summary>2/10/26/03</summary>

एतेनान्ये शूरा व्याख्याताः प्रयोजने युध्यमानास्तनुत्यजः ३
</details>

<details open><summary>2/10/26/04</summary>

ग्रामेषु नगरेषु चार्यान्शुचीन्सत्यशीलान्प्रजागुप्तये निदध्यात् ४
</details>

<details open><summary>2/10/26/05</summary>

तेषां पुरुषास्तथागुणा एव स्युः ५
</details>

<details open><summary>2/10/26/06</summary>

सर्वतो योजनं नगरं तस्करेभ्यो रक्ष्यम् ६
</details>

<details open><summary>2/10/26/07</summary>

क्रोशो ग्रामेभ्यः ७
</details>

<details open><summary>2/10/26/08</summary>

तत्र यन्मुष्यते तैस्तत्प्रतिदाप्यम् ८
</details>

दण्डन-विचारोऽन्यत्रोक्तः।

### करः
<details open><summary>2/10/26/09</summary>

धार्म्यं शुल्कमवहारयेत् ९
</details>

<details open><summary>2/10/26/10</summary>

अकरः श्रोत्रियः १०
</details>

<details open><summary>2/10/26/11</summary>

सर्ववर्णानां च स्त्रियः ११
</details>

<details open><summary>2/10/26/12</summary>

कुमाराश्च प्राग् व्यञ्जनेभ्यः १२
</details>

<details open><summary>2/10/26/13</summary>

ये च विद्यार्था वसन्ति १३
</details>

<details open><summary>2/10/26/14</summary>

तपस्विनश्च ये धर्मपराः १४
</details>

<details open><summary>2/10/26/15</summary>

शूद्रश्च पादावनेक्ता +++(= पादधावनजीवी)+++ १५
</details>

<details open><summary>2/10/26/16</summary>

अन्धमूकबधिररोगविष्टाश्च १६
</details>

<details open><summary>2/10/26/17</summary>

ये व्यर्था +++(=मुक्ताश् शास्त्रैः)+++ द्रव्यपरिग्रहैः १७
</details>
  

### पशु-रक्षणम्
<details open><summary>2/11/28/06</summary>

अवरुध्य पशून्मारणे नाशने वा स्वामिभ्योऽवसृजेत् ६
</details>

<details open><summary>2/11/28/07</summary>

प्रमादादरण्ये पशूनुत्सृष्तान्दृष्ट्वा ग्राममानीय स्वामिभ्योऽवसृजेत् ७
</details>

<details open><summary>2/11/28/08</summary>

पुनः प्रमादे सकृदवरुध्य ८
</details>

<details open><summary>2/11/28/09</summary>

तत ऊर्ध्वं न सूर्क्षेत् ९
</details>

# +तत्त्वानि

## ॐकारः

<details open><summary>1/04/13/06</summary>

ॐकारः स्वर्गद्वारं तस्माद्ब्रह्माध्येष्यमाण एतदादि प्रतिपद्येत ६
</details>

<details open><summary>1/04/13/07</summary>

विकथां चान्यां कृत्वैवं लौकिक्या वाचा व्यावर्तते ब्रह्म ७
</details>

<details open><summary>1/04/13/08</summary>

यज्ञेषु चैतदादयः प्रसवाः ८
</details>

<details open><summary>1/04/13/09</summary>

लोके च भूतिकर्मस्वेतदादीन्येव वाक्यानि स्युर्यथा पुण्याहं स्वस्त्यृद्धिमिति ९
</details>
## अशौचम्

### बाल-प्रयतता
<details open><summary>2/06/15/19</summary>

आऽन्न-प्राशनाद् गर्भा नाप्रयता भवन्ति १९
</details>

<details open><summary>2/06/15/20</summary>

आ परिसंवत्सराद् इत्येके २०
</details>

<details open><summary>2/06/15/21</summary>

यावता या दिशो न प्रजानीयुः २१
</details>

<details open><summary>2/06/15/22</summary>

ओपनयनाद् इत्य् अपरम् २२
</details>

<details open><summary>2/06/15/23</summary>

अत्र ह्य् अधिकारः +++(कर्मसु)+++ शास्त्रैर् +++(दत्ता)+++ भवति २३
</details>

<details open><summary>2/06/15/25</summary>

स्मृतिश्च +++(एवं विद्यते)+++ २५
</details>
  

### अशौच-कारणानि
<details open><summary>1/05/15/07</summary>

- रिक्तपाणिर् वयस उद्यम्याप उपस्पृशेत् ७
</details>

<details open><summary>1/05/15/16</summary>

- शूनोपहतः सचेलो ऽवगाहेत १६
</details>

<details open><summary>1/05/15/17</summary>

प्रक्षाल्य वा तं देशम् अग्निना संस्पृश्य पुनः प्रक्षाल्य पादौ चाचम्य प्रयतो भवति १७
</details>

<details open><summary>1/05/15/23</summary>

- मूत्रं कृत्वा पुरीषं वा मूत्रपुरीष-लेपान् अन्नलेपान् उच्छिष्टलेपान् रेतसश् च ये लेपास्, तान् प्रक्षाल्य पादौ च, +आचम्य प्रयतो भवति २३
</details>

<details open><summary>1/05/16/10</summary>

श्यावान्तपर्यन्ताव् ओष्ठाव् उपस्पृश्याचामेत् १०
</details>

<details open><summary>1/05/16/11</summary>

- न श्मश्रुभिर् उच्छिष्टो भवत्य् अन्तरास्ये सद्भिर् यावन् न हस्तेनोपस्पृशति ११
</details>

<details open><summary>1/05/16/12</summary>

- य आस्याद्बिन्दवः पतन्त उपलभ्यन्ते तेष्वाचमनं विहितम् १२
</details>

<details open><summary>1/05/16/13</summary>

ये भूमौ न तेष्वाचामेदित्येके १३
</details>

<details open><summary>1/05/16/14</summary>

- स्वप्ने क्षवथौ शृङ्खाणिका+++(=नासामलम्)+++-ऽऽश्र्व्-आलम्भे, लोहितस्य केशानाम्, अग्नेर्, गवां, ब्राह्मणस्य, स्त्रियाश् चालम्भे, महापथं च गत्वा ऽमेध्यं चोपस्पृश्याप्रयतं च मनुष्यं, नीवीं च परिधाय +अप उपस्पृशेत् १४
</details>

<details open><summary>1/05/16/15</summary>

आर्द्रं वा शकृद् ओषधीर् भूमिं वा १५
</details>
  

### मृताशौचम्
<details open><summary>2/06/15/02</summary>

मातुश् च योनि-संबन्धेभ्यः पितुश् +++(स्वेन साकं)+++ चासप्तमात् पुरुषाद्  
यावता वा संबन्धो ज्ञायते  
तेषां प्रेतेषूदकोपस्पर्शनं  
+++(मृतान्)+++ गर्भान्+++(=बालान्)+++ परिहाप्यापरिसंवत्सरान् २
</details>

<details open><summary>2/06/15/03</summary>

माता-पितराव् एव तेषु +++(मृतापरिसंवत्सरेषु गर्भेषु)+++ ३
</details>

<details open><summary>2/06/15/04</summary>

हर्तारश् च ४
</details>

<details open><summary>2/06/15/05</summary>

भार्यायां परम-गुरु+++(=आचार्य-मातृ-पितृ)+++-संस्थायां +++(=मरणे)+++ च +++(परेद्युर्)+++ +आकालम् +++(२४ होराणाम्)+++ अभोजनम् ५
</details>

<details open><summary>2/06/15/06</summary>

आतुर+++(=शोक)+++व्यञ्जनानि कुर्वीरन् ६
</details>

<details open><summary>2/06/15/07</summary>

केशान् प्रकीर्य पांसूना, +++(केशान्)+++ उप्य, एक-वाससो दक्षिणा-मुखाः सकृद्-उपमज्ज्योत्तीर्योपविशन्ति ७
</details>

<details open><summary>2/06/15/08</summary>

एवं त्रिः ८
</details>

<details open><summary>2/06/15/09</summary>

+++("मह्यम् उदकं दत्तम्" इति)+++ तत्+++(→प्रेत)+++-प्रत्ययम् उदकम् उत्सिच्य  
+अ-प्रतीक्षा ग्रामम् एत्य  
यत् स्त्रिय आहुस् तत् कुर्वन्ति ९

</details>

<details open><summary>2/06/15/10</summary>

इतरेषु चैतद् एवैक उपदिशन्ति १०
</details>
  
#### अनध्यायः
<details open><summary>1/03/10/03</summary>

तथा संबन्धेषु ज्ञातिषु +++(मृतेषु त्र्यहम् अनध्याय इति ब्रह्मचारिनियमः। इतरेषाम् आशौचवतां तु यावद् आशौचमनध्यायः)+++३
</details>

<details open><summary>1/03/10/04</summary>

मातरि पितर्य् आचार्य इति द्वादशाहाः ४
</details>

<details open><summary>1/03/10/05</summary>

तेषु चोदकोपस्पर्शनं तावन्तं कालम् ५
</details>
  
#### वपनम्
<details open><summary>1/03/10/06</summary>

अनु-भाविनां+++(=पश्चाज्-जातानां)+++ च परिवापनम् ६
</details>

<details open><summary>1/03/10/07</summary>

न समावृत्ता +++(केशान्)+++ वपेरन्न् अन्यत्र +++(याग-)+++विहाराद् इत्येके ७
</details>

<details open><summary>1/03/10/08</summary>

अथापि ब्राह्मणं - "रिक्तो वा एषोऽनपिहितो यन् मुण्डः। तस्यैतद् अपिधानं यच् छिखे"ति ८
</details>

<details open><summary>1/03/10/09</summary>

सत्रेषु तु वचनाद् वपनं शिखायाः ९
</details>
  

### अन्यत्रोक्तानि
प्रायश्चित्तम् अपपात्र-संसर्गे।

### चौक्षता
<details open><summary>1/05/15/13</summary>

मूढस्वस्तरे चासंस्पृशन्न् अन्यानप्रयतान्प्रयतो मन्येत १३
</details>

<details open><summary>1/05/15/14</summary>

तथा तृणकाष्ठेषु निखातेषु १४
</details>
## दायभागः

### अधिकारिणः
<details open><summary>2/06/14/01</summary>

जीवन्पुत्रेभ्यो दायं विभजेत्समं क्लीबमुन्मत्तं पतितं च परिहाप्य १
</details>

<details open><summary>2/06/14/02</summary>

पुत्राभावे यः प्रत्यासन्नः सपिण्डः २
</details>

<details open><summary>2/06/14/01</summary>

जीवन्पुत्रेभ्यो दायं विभजेत्समं क्लीबमुन्मत्तं पतितं च परिहाप्य १
</details>

<details open><summary>2/06/14/02</summary>

पुत्राभावे यः प्रत्यासन्नः सपिण्डः २
</details>

<details open><summary>2/06/14/04</summary>

दुहिता वा ४
</details>

<details open><summary>2/06/14/05</summary>

सर्वाभावे राजा दायं हरेत ५
</details>

<details open><summary>2/06/14/14</summary>

सर्वे हि धर्मयुक्ता भागिनः १४
</details>

<details open><summary>2/06/14/15</summary>

यस्त्वधर्मेण द्रव्याणि प्रतिपादयति +++(=व्ययीकरोति)+++ ज्येष्ठोऽपि तमभागं कुर्वीत १५
</details>
  

ज्येष्ठेतराधिकारे -

<details open><summary>2/06/14/06</summary>

ज्येष्ठो दायाद इत्येके ६
</details>

<details open><summary>2/06/14/10</summary>

तच्छास्त्रैर्विप्रतिषिद्धम् १०
</details>

<details open><summary>2/06/14/11</summary>

मनुः पुत्रेभ्यो दायं व्यभजदित्यविशेषेण श्रूयते ११
</details>

<details open><summary>2/06/14/12</summary>

अथापि तस्माद्ज्येष्ठं पुत्रं धनेन निरवसाययन्तीत्येकवच्छ्रुयते १२
</details>

<details open><summary>2/06/14/13</summary>

+++(समाधानम् -)+++ अथापि नित्यानुवादमविधिमाहुर्न्यायविदो, यथा - "तस्मादजावयः पशूनां सह चरन्तीति" "तस्मात्स्नातकस्य मुखं रेभायतीव" "तस्माद्बस्तश्च श्रोत्रियश्चस्त्रीकामतमाविति" १३
</details>

<details open><summary>2/06/14/14</summary>

सर्वे हि धर्मयुक्ता भागिनः १४
</details>
  

### चोदनम्
<details open><summary>2/06/13/12</summary>

एकधनेन ज्येष्ठं तोषयित्वा १२
</details>

<details open><summary>2/06/13/01</summary>

सवर्णा-ऽपूर्व+++(=अनन्यव्यूढा)+++-शास्त्रविहितायां यथर्तु गच्छतः पुत्रास्तेषां कर्मभिः संबन्धः १
</details>

<details open><summary>2/06/14/07</summary>

देशविशेषे सुवर्णङ्कृष्णा गावः कृष्णं भौमं ज्येष्ठस्य ७
</details>

<details open><summary>2/06/14/08</summary>

रथः पितुः परीभाण्डं च गृहे ८
</details>

<details open><summary>2/06/14/09</summary>

अलंकारो भार्याया ज्ञातिधनं चेत्येके ९
</details>

<details open><summary>2/06/14/16</summary>

जाया-पत्योर् न विभागो विद्यते १६
</details>
## धर्मः

<details open><summary>1/07/20/01</summary>

नेमं लौकिकम्-अर्थं पुरस्कृत्य  
धर्मांश् चरेत् १
</details>

<details open><summary>1/07/20/02</summary>

निष्फला ह्य् अभ्युदये भवन्ति २
</details>

<details open><summary>1/07/20/03</summary>

तद् यथा ऽऽम्रे फलार्थे निर्मिते  
छाया गन्ध इत्य् अनूत्पद्येते,  
एवं धर्मं चर्यमाणम् अर्था अनूत्पद्यन्ते ३
</details>

<details open><summary>1/07/20/04</summary>

नो चेद् अनूत्पद्यन्ते,  
न धर्म-हानिर् भवति ४
</details>
  

### साधारण-धर्माः
<details open><summary>1/08/23/06</summary>

अक्रोधोऽहर्षोऽरोषोऽलोभोऽमोहोऽदम्भोऽद्रोहः सत्यवचनमनत्याशोऽपैशुनमनसूया संविभागस्त्याग आर्जवं मार्दवं शमो दमः सर्वभूतैरविरोधो योग आर्यमानृशंसं तुष्टिरिति सर्वाश्रमाणां समयपदानि तान्यनुतिष्ठन्विधिना सार्वगामी भवति ६
</details>

<details open><summary>2/09/21/03</summary>

सर्वेषाम् उपनयन-प्रभृति समान आचार्य-कुले वासः ३
</details>

<details open><summary>2/09/21/04</summary>

सर्वेषाम् अनूत्सर्गो विद्यायाः ४
</details>

<details open><summary>2/09/21/05</summary>

बुद्ध्वा कर्माणि यत् कामयेत तद् आरभेत ५
</details>

<details open><summary>2/09/21/06</summary>

यथा विद्यार्थस्य नियम,  
एतेनैवान्तम् अनूपसीदत+++(ः= उपसदनतः)+++  
आचार्य-कुले शरीर-न्यासो ब्रह्मचारिणः +++(नैष्ठिकस्य)+++६
</details>

<details open><summary>2/09/24/07</summary>

अथापि प्रजापतेर्वचनम् ७
</details>

<details open><summary>2/09/24/08</summary>

त्रयीं विद्यां ब्रह्मचर्यं प्रजातिं श्रद्धां तपो यज्ञमनुप्रदानम् । य एतानि कुर्वते तैरित् सह +++(वयम् प्रजापतयः)+++ स्मो, रजो भूत्वा ध्वंसते ऽन्यत् प्रशंसन्न् इति ८
</details>

<details open><summary>2/09/24/13</summary>

तत्र ये पुण्यकृतस् तेषां प्रकृतयः परा ज्वलन्त्य +++(= तारारूपेण)+++ उपलभ्यन्ते १३
</details>

### आश्रमाः
<details open><summary>2/09/21/01</summary>

चत्वार आश्रमा गार्हस्थ्यम् आचार्यकुलं मौनं +++(=मुनिता/ सन्यासः)+++ वानप्रस्थ्यम् इति १
</details>

<details open><summary>2/09/21/02</summary>

तेषु सर्वेषु यथोपदेशम् अव्यग्रो वर्तमानः क्षेमं गच्छति २
</details>
  

### वर्णः
<details open><summary>1/01/01/04</summary>

चत्वारो **वर्णा** ब्राह्मण-क्षत्रिय-वैश्य-शूद्राः  ४
</details>

<details open><summary>1/01/01/05</summary>

तेषां पूर्वस्-पूर्वो जन्मतः श्रेयान् ५
</details>

<details open><summary>2/01/02/02</summary>

सर्ववर्णानां स्वधर्मानुष्ठाने परमपरिमितं सुखम् २
</details>

<details open><summary>2/01/02/03</summary>

ततः परिवृत्तौ कर्मफलशेषेण जातिं रूपं वर्णं बलं मेधां प्रज्ञां द्रव्याणि धर्मानुष्ठानमिति प्रतिपद्यते । तच्चक्रवदुभयोर्लोकयोः सुख एव वर्तते ३
</details>

<details open><summary>2/01/02/04</summary>

यथौषधिवनस्पतीनां बीजस्य क्षेत्रकर्मविशेषे फलपरिवृद्धिरेवम् ४
</details>
  
+++(पाप-पुण्य-फलाभ्यां वर्ण-परिवर्तनम् अन्यत्रोक्तम्)+++

#### ब्राह्मणवृत्तिः
<details open><summary>2/05/10/04</summary>

न तदाद्रियेत 

</details>

<details open><summary>2/05/10/05</summary>

स्वकर्म ब्राह्मणस्याध्ययनमध्यापनम्यज्ञो याजनं दानं प्रतिग्रहणं दायाद्यं शिलोञ्छः ४  

</details>

<details open><summary>1/07/20/10</summary>

अविहिता ब्राह्मणस्य वणिज्या १०
</details>

<details open><summary>1/07/20/11</summary>

आपदि व्यवहरेत पण्यानाम्  
अपण्यानि व्युदस्यन् +++(=वर्जयन् [वक्ष्यमाणानि] …)+++ ११
</details>

<details open><summary>1/07/21/03</summary>

नात्यन्तमन्ववस्येत् ३
</details>

<details open><summary>1/07/21/04</summary>

वृत्तिं प्राप्य विरमेत् ४
</details>
  

#### क्षत्रिय-वृत्तिः
<details open><summary>2/05/10/06</summary>

अन्यच्चापरिगृहीतम् +++(यथा मूलफलादिः)+++५

</details>

<details open><summary>2/05/10/07</summary>

एतान्येव क्षत्रियस्याध्यापनयाजनप्रतिग्रहणानीति परिहाप्य दण्डयुद्धाधिकानि ६
</details>
  

#### शूद्रधर्मः
<details open><summary>1/01/01/07</summary>

**शुश्रूषा** शूद्रस्येतरेषां वर्णानाम् +++(फलवत् कर्म)+++७
</details>

<details open><summary>1/01/01/08</summary>

+++(शूद्र-कृत-सेवा)+++ पूर्वस्मिन् पूर्वस्मिन् वर्णे निःश्रेयसम् भूयः ८
</details>
  

### सम्बद्धविषयाः
"पापम्, पुण्यम्, दोषाः" इत्यादयो ऽन्यत्र। एवं विशेषा अपि।
## धर्मे प्रमाणम्

<details open><summary>1/01/01/01</summary>

अथातः सामयाचारिकान् धर्मान् व्याख्यास्यामः १
</details>

<details open><summary>1/01/01/02</summary>

धर्मज्ञ-समयः **प्रमाणम्** +++(सौलभ्य-क्रमेण प्रथमम् उक्तम्)+++ २
</details>

<details open><summary>1/01/01/03</summary>

वेदाश् च ३
</details>

<details open><summary>2/11/29/13</summary>

कृच्छ्रा धर्मसमाप्तिः समाम्नातेन । लक्षणकर्मणात्तु समाप्यते १३
</details>
  

### शिष्टाचारे स्मृत्यन्तरे च
<details open><summary>1/01/04/08</summary>

श्रुतिर्हि बलीयस्यानुमानिकादाचारात् ८
</details>

<details open><summary>1/03/11/38</summary>

यथोक्तमन्यदतः परिषत्सु ३८
</details>

<details open><summary>1/04/12/10</summary>

ब्राह्मणोक्ता विधयस्तेषामुत्सन्नाः पाठाः प्रयोगादनुमीयन्ते १०
</details>

<details open><summary>1/04/12/11</summary>

यत्र तु प्रीत्युपलब्धितः प्रवृत्तिर्न तत्र शास्त्रमस्ति ११
</details>

<details open><summary>1/07/20/05</summary>

अन्-असूयुर्, दुष्-प्रलम्भः स्यात्  
कुहक-शठ-नास्तिक-बाल-वादेषु ५
</details>

<details open><summary>1/07/20/06</summary>

न धर्माधर्मौ चरत  
"आवं स्व" इति ।  
न देव-गन्धर्वा, न पितर +++(पुर आगत्य)+++ इत्य् आचक्षते  
"ऽयं धर्मो ऽयम् अधर्म" इति ६
</details>

<details open><summary>1/07/20/07</summary>

यत् त्व् आर्याः  
क्रियमाणं प्रशंसन्ति  
स धर्मो,  
यद् गर्हन्ते  
सोऽधर्मः ७
</details>

<details open><summary>1/07/20/08</summary>

सर्व-जन-पदेष्व् एकान्त-समाहितम्  
आर्याणाम् वृत्तं  
सम्यग् विनीतानां वृद्धानाम्  
आत्मवताम्, अलोलुपानाम्, अदाम्भिकानां वृत्त-सादृश्यं भजेत ८
</details>

<details open><summary>1/11/30/09</summary>

विप्रतिषेधे श्रुतिलक्षणं +++(सन्ध्याग्निहोत्रादिचोदकम्)+++ बलीयः ९
</details>

<details open><summary>1/11/32/29</summary>

यच् चान्यत् परिचक्षते, यच् चान्यत् परिचक्षते २९
</details>

<details open><summary>2/08/20/17</summary>

यच् चान्यत् परिचक्षते १७
</details>

<details open><summary>2/06/13/07</summary>

दृष्टो धर्मव्यतिक्रमः साहसं च पूर्वेषाम् ७
</details>

<details open><summary>2/06/13/08</summary>

तेषां तेजोविशेषेण प्रत्यवायो न विद्यते ८
</details>

<details open><summary>2/06/13/09</summary>

तदन्वीक्ष्य प्रयुञ्जानः सीदत्यवरः ९
</details>
  

### देश-कुलाचारेषु
<details open><summary>2/06/15/01</summary>

एतेन देशकुलधर्मा +++(=शास्त्राऽविरुद्धा एव)+++ व्याख्याताः १
</details>

<details open><summary>2/11/29/13</summary>

कृच्छ्रा धर्मसमाप्तिः समाम्नातेन । लक्षणकर्मणात्तु समाप्यते १३
</details>

<details open><summary>2/11/29/14</summary>

तत्र लक्षणम् । सर्वजनपदेष्वेकान्तसमाहितमार्याणां वृत्तं सम्यग्विनीतानां वृद्धानामात्मवतामलोलुपानामदाम्भिकानां वृत्तसादृश्यं भजेत । एवमुभौ लोकावभिजयति १४
</details>
  

### स्त्री-शूद्राश्च
<details open><summary>2/11/29/11</summary>

सा निष्ठा या विद्या स्त्रीषु शूद्रेषु च ११
</details>

<details open><summary>2/11/29/12</summary>

आथर्वणस्य वेदस्य शेष इत्युपदिशन्ति १२
</details>

<details open><summary>2/11/29/15</summary>

स्त्रीभ्यः सर्ववर्णेभ्यश्च धर्मशेषान्प्रतीयादित्येक इत्येके १५
</details>
## कामः

कामासक्तौ पापसम्भवो ऽन्यत्रोक्तः।

<details open><summary>2/08/20/22</summary>

भोक्ता च धर्माविप्रतिषिद्धान् भोगान् +++(5)+++२२
</details>

<details open><summary>2/08/20/23</summary>

एवम् उभौ लोका वभिजयति २३
</details>
## पापम्

### कामस्यापायः
<details open><summary>1/04/12/11</summary>

यत्र तु प्रीत्युपलब्धितः प्रवृत्तिर्न तत्र शास्त्रमस्ति ११
</details>

<details open><summary>1/04/12/12</summary>

तदनुवर्तमानो नरकाय राध्यति १२
</details>

<details open><summary>1/04/13/04</summary>

हृष्टो दर्पति दृप्तो धर्ममतिक्रामति धर्मातिक्रमे खलु पुनर्नरकः ४
</details>
  

### अशुचिकराणि
<details open><summary>1/07/21/12</summary>

अथाशुचिकराणि १२
</details>

<details open><summary>1/07/21/13</summary>

शूद्र-गमनम् आर्य-स्त्रीणाम् १३
</details>

<details open><summary>1/07/21/14</summary>

प्रतिषिद्धानां मांस-भक्षणम् १४
</details>

<details open><summary>1/07/21/15</summary>

+++(यथा -)+++ शुनो मनुष्यस्य च  
कुक्कुट-सूकराणां ग्राम्याणां, क्रव्यादसाम् १५
</details>

<details open><summary>1/07/21/16</summary>

मनुष्याणां मूत्र-पुरीष-प्राशनम् १६
</details>

<details open><summary>1/07/21/17</summary>

शूद्रोच्छिष्टम्,  
+++(प्रतिलोमाद्य्-)+++अपपात्रा-गमनं चार्याणाम् १७
</details>

<details open><summary>1/07/21/18</summary>

एतान्यपि पतनीयानीत्य् एके १८
</details>

<details open><summary>1/07/21/19</summary>

अतोऽन्यानि दोषवन्त्य् अशुचिकराणि भवन्ति १९
</details>
  

### दोषाः
<details open><summary>1/08/23/03</summary>

दोषाणां तु विनिर्घातो योगमूल इह जीविते । निर्हृत्य भूतदाहीयान् क्षेमं गच्छति पण्डितः ३
</details>

<details open><summary>1/08/23/04</summary>

अथ भूतदाहीयान्दोषानुदाहरिष्यामः ४
</details>

<details open><summary>1/08/23/05</summary>

क्रोधो हर्षो रोषो लोभो मोहो दम्भो द्रोहो मृषोद्यमत्याशपरीवादावसूया काममन्यू अनात्म्यमयोगस्तेषां योगमूलो निर्घातः ॥ १३ ॥ ५ ॥  

</details>

<details open><summary>1/08/23/06</summary>

अक्रोधोऽहर्षोऽरोषोऽलोभोऽमोहोऽदम्भोऽद्रोहः सत्यवचनमनत्याशोऽपैशुनमनसूया संविभागस्त्याग आर्जवं मार्दवं शमो दमः सर्वभूतैरविरोधो योग आर्यमानृशंसं तुष्टिरिति सर्वाश्रमाणां समयपदानि तान्यनुतिष्ठन्विधिना सार्वगामी भवति ६
</details>

<details open><summary>2/05/12/19</summary>

दोषफलसंशये न तत्कर्तव्यम् १९
</details>

<details open><summary>2/05/12/20</summary>

एवमध्यायानध्याये २०
</details>

<details open><summary>1/11/31/23</summary>

क्रोधादींश् च भूत-दाहीयान् दोषान् वर्जयेत् २३
</details>

<details open><summary>2/08/18/03</summary>

अहविष्यम्, अनृतं, क्रोधं,  
येन च क्रोधयेत् ।  
स्मृतिम् इच्छन् यशो मेधां स्वर्गं पुष्टिं द्वादशैतानि +++(प्राक्तनसूत्रोक्त-सहितानि)+++ वर्जयेत् ३
</details>
  

#### ससङ्कल्पता
<details open><summary>1/10/29/02</summary>

यः प्रमत्तो हन्ति, प्राप्तं दोषफलम् २
</details>

<details open><summary>1/10/29/03</summary>

सह संकल्पेन भूयः ३
</details>

<details open><summary>1/10/29/04</summary>

एवमन्येष्वपि दोषवत्सु कर्मसु ४
</details>

<details open><summary>1/10/29/05</summary>

तथा पुण्यक्रियासु ५
</details>

<details open><summary>2/11/29/01</summary>

प्रयोजयिता मन्ता कर्तेति स्वर्गनरकफलेषु कर्मसु भागिनः १
</details>

<details open><summary>2/11/29/02</summary>

यो भूय आरभते तस्मिन्फलविशेषः २
</details>
  

#### पतनीयानि
<details open><summary>1/07/21/07</summary>

अथ पतनीयानि+++(←द्विजातिकर्मभ्यो हानिः पतनम्)+++ ७
</details>

<details open><summary>1/07/21/08</summary>

स्तेयम्, आभिशस्त्यं +++(←ब्रह्महत्यादिभिर् वक्ष्यमाणैः)+++,  
पुरुष-वधो, ब्रह्मोज्झं+++(=वेद-त्यागः)+++,  
गर्भ-शातनम्,  
मातुः पितुर् इति योनि-संबन्धे सहापत्ये स्त्री-गमनं,  
सुरा-पानम्, असंयोग-संयोगः ८
</details>

<details open><summary>1/07/21/09</summary>

गुर्वी-सखिं गुरु-सखिं च गत्वा  
ऽन्यांश् च पर-तल्पान् ९
</details>

<details open><summary>1/07/21/10</summary>

नागुरुतल्पे पततीत्येके १०
</details>

<details open><summary>1/07/21/11</summary>

अधर्माणां तु सततम् आचारः ११
</details>

<details open><summary>1/10/29/15</summary>

अभीचारानुव्याहारावशुचिकरावपतनीयौ १५
</details>

<details open><summary>1/10/29/16</summary>

पतनीयाविति हारीतः १६
</details>
   

### फलम्
<details open><summary>2/01/02/03</summary>

ततः परिवृत्तौ कर्मफलशेषेण जातिं रूपं वर्णं बलं मेधां प्रज्ञां द्रव्याणि धर्मानुष्ठानमिति प्रतिपद्यते । तच्चक्रवदुभयोर्लोकयोः सुख एव वर्तते ३
</details>

<details open><summary>2/01/02/04</summary>

यथौषधिवनस्पतीनां बीजस्य क्षेत्रकर्मविशेषे फलपरिवृद्धिरेवम् ४
</details>

<details open><summary>2/01/02/05</summary>

एतेन दोषफलपरिवृद्धिरुक्ता ५
</details>

<details open><summary>2/01/02/06</summary>

स्तेनोऽभिशस्तो ब्राह्मणो राजन्यो वैश्यो वा परस्मिंल् लोके परिमिते निरये वृत्ते जायते चाण्डालो ब्राह्मणः पौल्कसो राजन्यो वैणो वैश्यः ६
</details>

<details open><summary>2/01/02/07</summary>

एतेनान्ये दोषफलैः कर्मभिः परिध्वंसा दोषफलासु योनिषु जायन्ते वर्णपरिध्वंसायाम् ७
</details>

<details open><summary>2/05/11/10</summary>

धर्मचर्यया जघन्यो वर्णः पूर्वं पूर्वं वर्णमापद्यते जातिपरिवृत्तौ १०
</details>

<details open><summary>2/05/11/11</summary>

अधर्मचर्यया पूर्वो वर्णो जघन्यं जघन्यं वर्णमापद्यते जातिपरिवृत्तौ ११
</details>

<details open><summary>2/07/16/01</summary>

सह देवमनुष्या अस्मिंल् लोके पुरा बभूवुः ।  
अथ देवाः कर्मभिर् दिवं जग्मुर्,  
अहीयन्त मनुष्याः ।  
तेषां ये तथा कर्माण्य् आरभन्ते  
सह देवैर् ब्रह्मणा चामुष्मिंल् लोके भवन्ति ।  
अथैतन् मनुः श्राद्ध-शब्दं कर्म प्रोवाच १
</details>
## वेदः

<details open><summary>2/04/08/10</summary>

षडङ्गो वेदः १०
</details>

<details open><summary>2/04/08/11</summary>

छन्दः कल्पो व्याकरणं ज्योतिषं निरुक्तं शीक्षा छन्दोविचितिरिति ११
</details>

<details open><summary>2/04/08/12</summary>

+++(आक्षेपः -)+++ शब्दार्थारम्भणानां तु कर्मणां समाम्नायसमाप्तौ वेदशब्दः +++(तेन कल्पोऽपि वेदशब्दवाच्यस् स्यात्)+++ । तत्र +++(६ इति)+++ संख्या विप्रतिषिद्धा १२
</details>

<details open><summary>2/04/08/13</summary>

+++(परिहारः - )+++ अङ्गानां तु प्रधानैरव्यपदेश इति न्यायवित्समयः १३
</details>
  

### वेदाधिकारः
<details open><summary>1/01/01/06</summary>

अशूद्राणाम् अदुष्टकर्मणाम् उपायनं वेदाध्ययनम् अग्न्याधेयं **फलवन्ति च कर्माणि** ६
</details>

# Appendix - +Dyugangā द्युगङ्गा

## Goals ध्येयानि
Dyugangā is a work group dedicated to the promotion of ever-victorious Hindu ideals and arts. It's current focus is in presenting important texts for easy study. Long term goal (https://rebrand.ly/dg-archive) is to save texts to last for millennia into the coming post-electronic/ industrial age.

The texts may be presented as 

- audio files (eg: [MahAbhArata audio book project](https://sanskrit.github.io/groups/dyuganga/projects/audio/mbh-audio/)), 
- as web pages (eg. [Apastamba-gRhya-sUtra](https://vishvasa.github.io/vedAH_yajuH/taittirIyam/sUtram/ApastambaH/gRhyam/sUtra-TIkAH/), [Apastamba-dharma-sUtra](https://vishvasa.github.io/vedAH_yajuH/taittirIyam/sUtram/ApastambaH/dharma-sUtram/sarva-prastutiH/), [EkAgnikANDa commentary](https://vishvasa.github.io/vedAH_yajuH/taittirIyam/sUtram/ApastambaH/gRhyam/ekAgnikANDam/sarva-prastutiH/), [manu-smRti](https://vishvasa.github.io/kalpAntaram/smRtiH/manuH/sarva-prastutiH/05/), [raghuvaMsha](https://vishvasa.github.io/kAvyam/laxyam/padyam/kAlidAsaH/raghuvaMsham/sarva-prastutiH/01/), more [kalpa-texts](https://sanskrit.github.io/groups/dyuganga//projects/text/proofreading/kalpa-texts/), [tattva-texts](https://sanskrit.github.io/groups/dyuganga//projects/text/proofreading/tattva-texts/), [universal subhAShita DB](https://subhashita.github.io/saMskRtam/padyam/random/)), 
- as dictionaries (eg: [stardict](https://sanskrit-coders.github.io/dictionaries/offline/stardict))
- ebooks distributed on various platforms - (eg: [vishvasa.github.io/book-pub](https://vishvasa.github.io/book-pub), amazon, google play - [SVK](https://play.google.com/store/books/series?id=EeyGHAAAABCW8M) [SVT](https://play.google.com/store/books/series?id=deyGHAAAABDy8M) [का](https://play.google.com/store/books/series?id=EuyGHAAAABCV8M)). Formats include md, pdf (A4, A5), epub, azw3, html, etc. 

We distribute these for free, and under a CC BY 4.0 license. (Platforms may levy their fees.) You may subscribe to mail-streams for past and future announcements ([dg](https://groups.google.com/g/dyuganga), [hv](https://groups.google.com/g/hindu-vidya/), [san](https://groups.google.com/g/samskrita)). 

The choice of material heavily depends on the special interests of its current lead (vedas, kalpa, purANa-s).

### संस्कृतानुवादः
द्युगङ्गा नाम कार्यसंस्था - अजेयानां भारतीयपुरुषार्थपरिकल्पनानाञ्च, हिन्दुककलानाञ्च प्रसारणाय वर्तते।  
तदीयस् स्थूलोद्देशोऽधुना प्रमुखग्रन्थानाम् अध्ययनसौकर्याय प्रस्तुतिः। ततो ग्रन्थ-सङ्कलन-केन्द्रम् इति वक्तुम् अलम्। दूरोद्देशस् तु (https://rebrand.ly/dg-archive) आधुनिक-शिला-तैल-युगात् परम् अपि सहस्राधिक-वर्षाणि यावद् ग्रन्थ-रक्षा।

ग्रन्थानाम् प्रस्तुतिर् ध्वनिसञ्चिकाभिस् स्यात् (यथा [महाभारतपारायणप्रसारणे](https://sanskrit.github.io/groups/dyuganga/projects/audio/mbh-audio/)), जाल-क्षेत्र-पृष्ठैर् वा (यथा [विश्वासस्य मन्त्रटिप्पनीषु](https://vishvasa.github.io/vedAH_sAma/paravastu-saama/devaH/agniH/mahAvaishvAnara-vratam/), [एकाग्निकाण्डटीका](https://vishvasa.github.io/vedAH_yajuH/taittirIyam/sUtram/ApastambaH/gRhyam/ekAgnikANDam/sarva-prastutiH/1_01a/)), शब्द-कोशैर् वाऽपि ([stardict](https://sanskrit-coders.github.io/dictionaries/offline/stardict))। इमे ऽस्मत्-पक्षतो मुक्त-रीत्या प्रसार्यन्ते। सद्यश्च ग्रन्थाः संस्थाग्रण्या रुचिविशेषम् अनुसृत्य चिताः - वेदाः, इतिहास-पुराणानि, कल्प-वेदाङ्ग-ग्रन्थाश् चेति।

### Contribution, contact
अस्मत्-सम्पर्कः - @gmail - vishvas.vasuki, ९५९१२ ६८५०६ (see [contact page on our website](https://sanskrit.github.io/groups/dyuganga/contact/))। Serious volunteering, donations and sponsorship are welcome  - they help offset operating costs (eg. worker payments, book distribution) and plan further projects. Project-specific sponsorship opportunities are occasionally advertised on our social media accounts and on certain mailing lists.

## वन्दनीय-वन्दना
(अनेनोद्यमेन नैषां महतां साक्षात् सम्बन्ध ऊह्यः ।)

<div class="js_include" includetitle="false" newlevelforh1="5" unfilled="" url="/rAmAnujIyam/vyakti-shlokAdi/paLHaveri-laxmI-nRsiMhaH.md"> 

इञ्जिमेडु-यति-सिंह-**रक्षितो**  
राजगोप--बुध-गोप-**चारितः**।  
सिंह-लक्ष्म-नर-नाम-भाग् **बभौ**  
दिव्य-सूक्ति-वन-मार्ग-**नायकः**॥

यद्-आचार-स्वभावाभ्यां  
"ज्ञेयम् अस्त्य् अत्र वैष्णवे"।  
इति निष्कर्ष-जिज्ञासे,  
**नौमि** तं श्री-नृसिंहकम्॥
</div> 
